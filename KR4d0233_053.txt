# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.512849
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0376-053止齋先生文集附錄-一卷.
<pb:KR4d0233_SBCK_053-1a>¶
止齋先生文集附錄卷¶
　　　民論¶
天下之事有可畏之𫝑者易圖而無可畏之形者難見也易¶
圖者亦易應難見者必難支故明智之君不畏夫方張之敵¶
國而深畏夫未見其𨻶之民心盖民心之揺撡於敵國之變¶
其變之遲者其禍大而患在於内者必不可以復為也古者¶
有畏民之君是以無可畏之民後之人君狃於民之不足畏¶
而民之大可畏者始見於天下嗟夫民而至於見其可畏其¶
亦無及也夫秦之先盖七國也自孝公至於莊襄亟耕力戰¶
荐食諸侯之境歴七世而并於始皇之手吁亦艱矣始皇唯¶
知天下之難合而其患在六國也故危其社稷裂其土地而¶
守置之以絶内争之釁中國不足慮而𫠦以為吾憂者猶有¶
四夷也於是郡桂林城磧石頸繫百粤而郤匈奴於千里之¶
<pb:KR4d0233_SBCK_053-1b>¶
外始皇之心自以天下舉無可虞足以安意肆志拱視於崤¶
凾之上而海内晏然者萬葉矣而不知夫天下之大可畏者¶
伏於大澤之卒隠於鉅鹿之盗而其睥睨覘覷者巳滿於山¶
之西江之東也一呼而起氓𨽻雲合雖邯鄲百萬之師建瓴¶
而下而全関之地巳稅駕於㶚上之劉季矣嗚呼秦以七世¶
而亡六國而六國之民以㡬月而亡秦以秦之強不&KR0014;當民¶
之弱天下真可畏者果安在乎人君不得巳而用其民以從¶
事於敵國可不懼哉¶
　　　舟&KR0003;¶
吾子知舟之𫠦以致逺乎凢治大舟其檣以&KR0018;䑺欲其屹乎¶
其不撓也其䑺以彍風欲其騖乎而不靡也其柁以轄乎軸¶
欲其壮以殿奔也其磴以柅乎艫欲其堅以鎮浮也其維以¶
縻欲其固而莫之脫也其櫂若篙以櫂欲其勁而莫之折也¶
<pb:KR4d0233_SBCK_053-2a>¶
其篷以却雨欲其績宻而厚也其䒁以捍濤欲其端方以宰¶
也而又樓焉以逹逺戈焉以禦害則以航于川以實萬斛肆¶
千里行遭匯洑枟亂石晝晦㝠大颺掀而無虞不然而斬杙¶
以檣之裂席以䑺之續綆以維之折竹以篙之編蒲以篷之¶
冐而航焉以幸一濟之不覆則溺嗚呼君子者濟乎世之舟¶
也而溺乎其器以空中之質冐焉而求速&KR0014;不覆且溺邪今¶
吾子之舟其才良而文其器厚而深吾𫠦望乎致逺者也雖¶
然其𫠦待者闕如也吾子而&KR0014;豐其𫠦中而不𠋣為檣大其¶
𫠦受可則舒否則翕也為䑺截乎其𫠦守徑乎其𫠦趍為柁¶
正於動引而不彂為磴某人宜師某人宜友擇而附麗焉為¶
維勇而不懈乎進為櫂若篙謹重以屏其患焉為蓬峻整以¶
逺其海焉為䒁則吾始無虞於子不然其以致逺也殆也哉¶
吾聞子試于學驟先諸先登吾固憂其挾少年之弱噐以其¶
<pb:KR4d0233_SBCK_053-2b>¶
空中而幸然於一濟冐焉而遂求速也詩不云乎譬彼舟流¶
不知所屇心之憂矣不遑假𥧌以吾子學夫詩也於是乎贈舟¶
說¶
　　　責盗蘭說¶
予寓梓溪一夕友人以園隅蘭芳告予徃視之愛其羙而憫¶
其不知於人也遂出置于庭数日香無聞欲去而猶遲之既¶
卒以不香遂目之曰盗蘭而語之曰吾聞䑕有似豹大小異¶
形吾得以辯其爲䑕鳥有似鳳赤𬗋相間吾得以辯其爲鶩¶
石雖似玉疵而不醇吾固知其爲瑉草雖似苗秀而不實吾¶
固知其爲莠彼固有近似吾惑之今汝蘭其形蘭其色花簮¶
焉而癯葉修焉而特吾乃薙茹藘剪荆&KR0068;出汝於散地置汝¶
於坐側汝乃假蘭之名乏蘭之徳蕕如其臭苕如其賊吾方¶
汝&KR0060;其近似以自欺深其偽而難測者也向使漢宫舎汝何¶
<pb:KR4d0233_SBCK_053-3a>¶
以對乃辟楚人舎汝何以祛乃祥鄭君失汝何取乎七穆之¶
端屈原去汝何誇乎九畹之芳然則汝之盗蘭而(不/香)亦何異¶
人之盗儒而實亡吾試言汝以證夫人陽短石顯盗吾公也¶
隂附王鳳盗吾直也釣名布&KR0013;盗吾儉也伏死諌墀盗吾忠¶
也託經以媚婦盗吾學也口聖賢而行市人盗吾誠也是皆¶
君子近之而不知讒人主俯之而不覺其姦此社禝所以危¶
覆忠良所以凋殘吾今可置汝於中庭是君可置斯人於百¶
官也吾故効魯司㓂誅少正卯之義戒鄭窹生去叔叚之難¶
亟命除汝汝其何安蘭曰伏&KR0499;願屏園樊¶
　　　戒河豚賦¶
余叔氏食河豚以死余甚悲其&KR0014;殺人吾&KR0022;人嗜之&KR0057;切他¶
魚余甞恠問焉曰以其柔滑且甘也嗚呼天下之以柔且甘¶
殺人者不有大於河豚者哉遂賦之¶
<pb:KR4d0233_SBCK_053-3b>¶
物固有害人&KR0006;人之勝者智也牛&KR0014;觸吾為之絡馬䏻蹄吾¶
為之㗸且轡也烏喙之毒用之藥以治也虎豹搏且噬也機¶
與穽足以俻也蛟蜄可駈&KR0006;蛇虺蚖蜥可避也雖其質禍賊¶
&KR0006;名彰莫余偽也是故防之疑&KR0006;待之懼也吁河豚柔滑其¶
肌&KR0006;旨厥味也孰魚匪羞&KR0006;而柔以甘人同嗜也曽謂其斃¶
人亟&KR0006;孽肝膽𢡖腸胃也人雖疑致死&KR0006;饋者弗忌也吁嗟¶
乎物之害人&KR0006;不在乎真可畏也凢蓄羙以誘人&KR0006;盖中人¶
之所利也余誠恱而㗖&KR0006;彼則隂以其恚也减殘忍以為仁¶
&KR0006;文嫵媚忌也甘我以言&KR0006;䑕伺而狐覷也𥬇怡怡吾蠆&KR0006;¶
弱婉婉㓕人之氣也富貴懐安吾鴆&KR0006;幣帛饔牢吾餌也吁¶
嗟乎愛者禍府&KR0006;所玩以易也兵莫𢡖於貪&KR0006;干戈伏於不¶
意也晋㓕虞以璧馬&KR0006;啇君以好囚魏也莽詐忠以盗漢&KR0006;¶
武賊飬以媚也𦕈河豚其弗戒&KR0006;欺天下者曰得志也吁嗟¶
<pb:KR4d0233_SBCK_053-4a>¶
乎&KR0002;子豢安&KR0006;擲天下於一試也¶
　　　文章䇿¶
三代無文人六經無文法非無文人也不以文論人也非無¶
文法也不以文爲法也是故文非古人所急也古者道徳同¶
而風俗一天下未甞惟文之尚也學校進士無文教也鄉黨¶
選士無文科也朝廷爵士無文品也士之有文皆&KR0636;飬之素¶
而談𥬇之發蹈&KR0130;之熟而議論之及非有意也是故雖其所¶
出而非其所爲雖其所有而非其所知文之在天下郁郁矣¶
昔者甞疑夫子於詩之三百篇断之一辭則曰思無邪夫易¶
也書也春秋禮樂也皆其無邪思也而聖人獨及夫詩盖思¶
而得之聖人謂是以爲天下之文也出於數人之手非一人¶
也出於數十國之風非一國也出於數百載之間非一世也¶
或出小夫賤𨽻非止於學士大夫也或出於暴政虐世非止¶
<pb:KR4d0233_SBCK_053-4b>¶
於寛時暇日也而其辭其義粹焉一&KR0100;上之化深下之化厚¶
固如此也嗚呼道盛則文俱盛文盛則道始衰矣射䇿之晁¶
錯不如木強之申屠談經之公孫不如戇愚之汲黯自漢以¶
来甚矣文之日勝而士之俗日漓人才之日乏而國家之日¶
不理也華藻之厚而忠信之薄也詞辯之工而事業之陋也¶
學問之該而噐識之淺也吾不意夫文之為天下患如此也¶
漢之文楊雄其&KR0057;羙新之作庸人耻之唐之文韓愈其&KR0057;䛕¶
墓之誚在當時固不免嗚呼他何望哉愚方惟是自獻而先¶
生辱問焉故愚不敢道其末而願聞其本惟先生賜之¶
　　　守令䇿¶
古之天下無冗官亦無窮人無倖法亦無怨吏夫官不濫則¶
人無滯歎法不屈則吏無滿心𫝑亦然也而官&KR0002;是其甚簡¶
也敷奏賔興又&KR0002;彼其衆也法&KR0002;是其嚴也黜陟用廢又&KR0002;¶
<pb:KR4d0233_SBCK_053-5a>¶
彼其果也以甚簡之官待人才之衆以甚嚴之法行賞罰之¶
果而人無滯歎吏無不滿之心何也上之人無愧則下之人¶
無憾也用者必公則未𫉬者不敢議也𩔰者必賢則継者不¶
敢覬也内之者非所昵則所外者不敢浮也逺之者非所怨¶
則所邇者不敢偷也是舉天下之官皆可以用人抱𨵿擊拆¶
府史胥吏士不耻爲也甞觀周公立政之書論文武得人之¶
盛而至於夷㣲盧之烝三毫阪之尹皆有常之士而其選無¶
異於三宅彼皆逺方也皆卑職也逺方非要地卑職非膴仕¶
而天下之羙材居之宜亦有所不安焉而莫之問者何也有¶
君如文武非棄才之主有臣如周公非蔽賢之相則逺之非¶
踈之卑之非薄之也且夫周公大聖也天下所共知也而諸¶
侯無伯則出爲東伯六卿無宰俯爲冢宰畢公大賢也亦天¶
下所共知也而周公不没則未得以爲伯則未得以爲監啇¶
<pb:KR4d0233_SBCK_053-5b>¶
聖如周公而下闕人也則降而為之不以為辱賢如畢公而¶
上有人焉則淹而留之不以為恨天下之不聖於周公不賢¶
於畢公者又何擇也愚故謂今日難於久任非誠難於久任¶
也難於外任非誠難於外任也以古之官視今之官則今冗¶
也以古之法視今之法則今倖也以其甚冗猶苦其不足以¶
其甚倖猶苦其不平無他下有所要者上有所畏也用者未¶
必公人固不恬扵退也𩔰者未必賢人固不屑於小也内之¶
者或所昵人斯競於求也逺之者或所怨人斯難於去也夫¶
如是則盡今之官應今之人廢今之法娱今之吏天下日愈¶
嗷嗷矣嗚呼天下非怨吏之可畏也今日遷某守明日易某¶
令其擾則妨民其費則傷民其無意於留而茍簡於治則弊¶
民其自以為亟遷而求足其欲則又困民故夫吏之便民之¶
病也有便民之法而又有不便吏之憂愚所不敢知也故凢¶
<pb:KR4d0233_SBCK_053-6a>¶
執事之三䇿愚不暇憂而所深憂者上有所畏則下有所要¶
也¶
　　　收民心䇿¶
漢文之仁不在復租而見於復租周官之仁不在荒政而見¶
於荒政武王之仁不在散財發粟而見於散財發粟聖人之¶
仁其積之有源其發之有機其所以厚天下無窮而見於䘏¶
天下者特其有限者也天下之人不以其有限之施而致不¶
足之望而常以是信其無所不愛之心而懐不盡之感者盖¶
於其所發占所積聖人之心始形見乎此夫媒人而盛譽之¶
人不以為喜&KR0229;人而強飯之人不以為徳何也媒之而譽之¶
吾固有所&KR0059;也&KR0229;之而飯之吾固有所利也故夫一譽之及¶
必謝者必其無所&KR0059;之之&KR0004;一飯之施必謝者必其無所利¶
之之素聖人之仁形見之日而天下吾戴者非其形見之日¶
<pb:KR4d0233_SBCK_053-6b>¶
也其心無所事於形見之末而所召之速則形見其機也昔¶
甞恠宣王咎已之急辭罪&KR0010;之觖望夫咎巳之急辭生於自¶
治之不足罪&KR0010;之觖望則又窮焉而尤天也而中興之雅實¶
先是詩序詩者頋以為中興之根本何也彼其心未有係天¶
下之心也宣王之機所藏者甚㣲而澤之及人者尚自淺也¶
藏乎中者甚㣲非力乆則未易以著而澤之所及猶淺則亦¶
難乎&KR0205;孚雲漢之旱宣王之惻怛忠愛一旦而大彰彰焉天¶
下以是為文武成康之心也車攻未作復古之業就矣不然¶
遇災而懼漢唐人主如此者緫緫也彼其令下而民玩而此¶
則速中興之功未可以言語及也人皆曰雲漢之旱中興之¶
福也無雲漢宣王之仁不加損有雲漢宣王之仁亦不加益¶
而中興之機也是詩也故甞為之&KR0003;曰啇非興於觧網而實¶
興於觧網周非興於扇暍而實興於扇暍宣王非興於遇災¶
<pb:KR4d0233_SBCK_053-7a>¶
而實興於遇災聖人之仁不外假以收天下而天下之歸心¶
則甞有俟也天地之徳非止於雨露而物則徳天地之雨露¶
父母之恩非止於乳哺而子則恩父母之乳哺也愚固爲今¶
日賀而爲吾君勉也方今版圖未盡復也¶
主上踐祚以来江浙之間飢饉荐臻水旱相仍固斯民病也¶
而聖心惻然勤䘏民隐下减租之詔遣振飢之使却免錢之¶
請又斯民幸也愚則以爲是宣王中興之機也甞讀孟子至¶
於鄒魯之閧有司死焉而莫之救孟子以爲是㐫年不發之¶
報而不可以&KR0057;民至梁惠王移粟於民勤矣而孟氏又以爲¶
非先王之政夫飢而勿恤穆公固有愧也飢而惠之惠王稱¶
無政何也天下之事安於莫之爲者非也迫而爲之而不反¶
其本者亦非也是故以梁之政視鄒之政梁&KR0002;可喜以鄒之¶
治責梁之治梁之及民末矣愚故因鄒之失賀今日之所以¶
<pb:KR4d0233_SBCK_053-7b>¶
得以梁之所未至勉吾君大之¶
　　　章子林子名&KR0003;¶
古人之名惟所遇焉斯取之矣非擇也啇而上迭以甲乙命¶
盖雜紊而無章至於周諱行而名始尊然曰顛曰夭非羙辭¶
也而取之以名春秋之世猶不厚乎名衞有石惡晋有戾¶
齊有陳逆楚有屈蕩周有史佚夫數辭者皆人之愧焉而至¶
不羙者也而取之以名展禽解孤若是者則有取乎物之賤¶
者以自名下漢晋士方以名相髙唐以来士無陋名名美而¶
人才日卑嗟夫專於其内而不張於其外急乎其外而不勵¶
乎其内古今人之異也宜哉吾友章子林子皆恥夫擇名之¶
不詳而請更於予予何吝於名哉而二子之請甚矣其非¶
古人之意也名不若人汲汲乎求治之心不若人姑徐徐而¶
巳耳盍亦反其本乎雖然二子以自治之請予又何可辭之¶
<pb:KR4d0233_SBCK_053-8a>¶
扵是名章子曰用中林子曰毅章子愿而固林子弱而浮以¶
其名之得㣲中乎心夫二子而由是焉反之斯名也其猶二¶
子之益友乎里名勝毋曽參不入彼里名豈是以凂吾孝哉¶
而君子亟去焉亦合内外之道也然則二子之請扵予予不¶
吝扵二子雖非古人之意是亦古人之意而已矣¶
　　　朱甥子臧名&KR0003;¶
吾兄有朱甥者每遇予持尺&KR0083;拱而問名焉予曰爾何&KR0002;名¶
之問也人&KR0014;羙名名不&KR0014;以羙人淑爾身雖陋爾名人不汝¶
議也爾身之不淑假而以丘軻自號焉天下莫之予矣是故¶
古之為名姑用是焉别稱道而巳矣賢否不問也爾何名之¶
問也雖然童子而知問名可嘉也凡人之善自一念而為也¶
故患莫大扵無識學莫强扵自興爾知重而名則必知重而¶
身矣噫是念足以為善矣吾故名汝曰子臧而猶未汝字越¶
<pb:KR4d0233_SBCK_053-8b>¶
　十年吾將汝考焉而不&KR0018;吾名字汝未晚也¶
　附錄卷終¶
