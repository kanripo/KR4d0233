# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 12


　　外制¶
　　　正議大夫守給事中兼侍講尤袤除禮部尚書
　　　兼侍¶讀(四年正月十一除禮書三月/二十日兼侍讀二詞併行)¶
敕方朕在東宫時嘉與僚友切磋經義緝熈光明肆以
菲躬¶託于兆人之上克奉詒謀庶幾寡過永懐三益宜
如之何具¶官某博極羣書折衷六藝凡與我言者于今
<pb:KR4d0233_WYG_012-1b>
不忘也憫勞瑣¶闥位之春官進讀路門以竟餘論昔者
甘盤輔髙宗于舊勞¶之時而無與于中興納誨之選至
漢二疏同傅太子而亦不¶在初元醻功之詔我有故人
始終典學視昔葢有光焉爾其¶輔養精神陳古以誡今
惟毋以謝事之年而有遐心則朕以¶懌可¶
　　　朝散郎試中書舍人兼皇子嘉王府翊善黄裳
　　　除給<md:KR4d0233_SBCK_012-1b>¶事中兼侍講(四年正月十一日除給事三/月二十一日兼侍講二詞併)
　　　(行/)
<pb:KR4d0233_WYG_012-2a>
敕朕有元子出就外傅敷求其人葢累年于此矣晚得
三益¶聰敬日聞間嘗侍燕從容能道二南之化朕嘉其
勞圖以自¶近具官某習先聖之術而(闕/)于當世之務凡
與吾兒切磋言¶之者皆實學也是用擢之瑣闥勸講路
門冀發其藴并以¶告朕昔四皓調䕶太子而不屈于髙
帝李泌以布衣交肅宗¶而不能安其身于君側爾以西
州之彥出入宫邸為父言慈¶為子言孝是不謂之遭時
乎尚其殫竭以報簡知可
<pb:KR4d0233_WYG_012-2b>
　　　降授朝散郎許及之前任淮東轉運判官不覺
　　　察(闕/)¶錢降一官滿一期復朝請郎¶
敕某官日者淮錢多姦禁不以道有受其咎者矣爾其
以同¶過之仁而不言上亦從鐫級非所謂吏議乎閲日
既久宜還¶其初可<md:KR4d0233_SBCK_012-2a>¶　　　忠翊郎前韶州兵馬監押周昇在任不法降成
　　　忠郎¶
敕具官某爾為兵官而州家以佚纍囚來諗雖會恩不
<pb:KR4d0233_WYG_012-3a>
汝貸¶也其鐫一階以警慢事可¶
　　　文林郎階州將利縣令藺森改初驗因傷身死
　　　人杜¶十四作凍餓身死失出犯公罪笞該赦取
　　　旨特降一¶資¶
敇具官某吏與吾民親莫如令爾尚不知其寃死也而
以為¶道殣曾謂與吾民親乎其鐫一階毋以恩免可¶
　　　保義郎李珙家遺火燒民屋四百餘間有司自
　　¶　來以屋直計贓坐罪得㫖宣諭依條聽贖臣僚
<pb:KR4d0233_WYG_012-3b>
　　　上言特¶降一官¶
敕具官某傳春秋者有人火之説則無所歸咎之辭也
爾不¶戒于火而禍及於閭巷将安咎乎尚爾闊略其上
一官可<md:KR4d0233_SBCK_012-2b>¶　　　故通直郎趙公廣昨知饒州因旱歉民流臣寮
　　　奏追¶兩官勒停男彦倓訴寃特追復承議郎¶
敕具官某左右諸大夫之言朕知其不如國人也爾守
畨中¶遭歲不淑能有惻隠之實而不為文具而達于朝
<pb:KR4d0233_WYG_012-4a>
聽者皆反¶繆言者不置麗于佚罰而爾既賫恨于地下
今觀闔郡連編¶累牘哭汝甚哀葢棺論定莫公于此朕
為憫然盡還舊官不¶但慰汝亦以勸來者之勤民也可¶
　　　江西運副鄭汝諧奏奉議郎知袁州黄劭丁母
　　　憂不¶肯離任倍支棺櫬䘮服官錢等候服闋日
　　　降一官不¶得與親民差遣¶
敕具官某爾嘗将毋以就二干石之養垂及滿歳竟以
䘮歸¶漕臣見劾侵紊郡計姑鐫一秩俾務省循尚葢前
<pb:KR4d0233_WYG_012-4b>
愆朕豈終¶棄可<md:KR4d0233_SBCK_012-3a>¶　　　承節郎盱眙軍指使潘撫權淮河監渡不職降
　　　一官¶放罷¶
敕具官某邊禁之嚴而弛于汝免官鐫秩以警後來邦
憲有¶常非我佚罰可¶
　　　淮東運使趙師睪奏修武郎張世榮管押歳幣
　　　㳂路¶恣横生事降兩官送吏部與合(闕/)入差遣¶
敕具官某發幣於邊事關逺聴紛譁不靖使者有言闊
<pb:KR4d0233_WYG_012-5a>
略弗¶懲人將是傚其貶兩秩且屬銓曹庶使邊臣繼今
知懼可¶
　　　湖北提刑張垓奏承議郎常徳府通判趙善彦
　　　在任¶貪婪不法降一官放罷¶
敕具官某部使者所治且有良二千石焉爾丞郡顧不
以治¶行聞而速官謗非朕所以奨用屬籍之意矣其貶
一秩免所¶居官繼今有耻亦免汝棄可<md:KR4d0233_SBCK_012-3b>¶　　　知成都府邱崈奏奉議郎知成都府郫縣郭公
<pb:KR4d0233_WYG_012-5b>
　　　謩病¶昏乖謬降一官放罷¶
敕具官某夫不能勝其任矣而昏於酒黷於貨然而郡
太守¶猶以為嘗有鄉曲之譽不寘于理鐫秩免官吾亦
從薄罰焉¶其對隆寛益思懲艾可¶
　　　睿思殿祗候寄資武功大夫入内内侍省東頭
　　　供奉¶官王師珪轉歸吏部差在京宫觀免奉朝
　　　請¶
敕具官某自以諸司使改今寄祿官而内侍與戎行雜
<pb:KR4d0233_WYG_012-6a>
矣然¶而名不在銓曹之籍則猶非秩官是則異焉耳轉
而屬銓斯¶為寵渥閔勞朝謁祿以真祠爾其敬哉毋曰
序進可¶
　　　武功大夫祁州團練使入内内侍省副都知李
　　　彦正¶武功大夫明州觀察使入内内侍省押班
　　　楊舜卿職¶事不謹各降一官<md:KR4d0233_SBCK_012-4a>¶敕具官某等朕惟周制内宰掌王内之政令會其屬之
功事¶而賞罰之今内宰不設而爾等不䖍于事實干宫
<pb:KR4d0233_WYG_012-6b>
中之罰其¶上一官應古經誼繼今有悛亦豈終奪可¶
　　　李彦正楊舜卿復¶官
敕具官某宥過無大况其細者乎爾以服勞不䖍嘗麗
于罰¶葢八柄所以馭過者閲日滋久俾還舊官則予恩
茂矣其益¶靖共以圖報稱可¶
　　　入内内侍省副都知李彦正除入内内侍省都
　　　知入¶内内侍省押班楊舜卿除入内内侍省副
　　　都知
<pb:KR4d0233_WYG_012-7a>
敕具官某昔在周制内宰以中大夫為之而𨽻天官説
者以¶為禁省之祕不宜屬外廷而本朝爰剏北司之長
就擇明習¶靖共可以率屬者以董正之官最貴近亦不
可不重其選矣¶爾自輩中進在四人之數曾未踰日能
賛内治進之長官楊舜<md:KR4d0233_SBCK_012-4b>¶卿六進亞長官委寄彌重其益
䖍匪懈以報殊渥毋使外廷¶謂汝不稱可¶
　　　親衛大夫清逺軍承宣使提舉佑神觀林憶年
　　　除入¶内内侍省押班
<pb:KR4d0233_WYG_012-7b>
敕自宣徽院之籍廢而北司之長葢難其人朕既差擇
之矣¶則參伍其間以弼内治非識風指謹憲度者皆不
在此選也¶具官某服勞禁近見謂老成兹用命汝秩在
四人之數欲俾¶其屬于内肅給于外靖共則爾責重矣
盍亦思報稱者哉可¶
　　　皇兄故吳王府(闕/)奉利州觀察使多才上遺表
　　　妻令¶人髙氏特封碩人¶
敕具位某氏朕所以賁爾夫于幽壤有加禮矣(闕/)何愛
<pb:KR4d0233_WYG_012-8a>
於疏¶封爾使居往皆寵光焉以塞其悲可¶
　　　多才上遺表親弟二人乞比換南班訓武郎多
　　　藝脩<md:KR4d0233_SBCK_012-5a>¶武郎多見並特授太子右監門率府率¶
敕具官某等朕以諸衛處宗室子俾日奉朝請非苟示
私也¶以爾多才身後之請及其仲季惻然重違之而並
命爾其務¶靖共以稱徳意可¶
　　　皇叔祖右千牛衛将軍不儳磨勘轉右監門衛
　　　大將¶軍
<pb:KR4d0233_WYG_012-8b>
敕具官某等朕考周官凡衛王宫者皆同姓也國朝簡
宗英¶寘之環列之尹葢循周制屬意深矣惟爾叔祖簡
在衛中歴¶年彌長勞績兼茂進長禁闥職守益嚴欽哉
無違以稱明陟¶可¶
　　　皇叔祖太子右監門率府率不延特授千牛衛
　　　将軍¶
敕具官某以階官易環衛率視其秩日者有司故貶損
爾今¶徹朕聞始仍舊貫雖曰緒正亦以示恩其尚恪恭
<pb:KR4d0233_WYG_012-9a>
稱此宻察<md:KR4d0233_SBCK_012-5b>¶可¶
　　　武功大夫權主管侍衛馬軍司公事張師顔落
　　　權字¶
敕具官某朕以金陵形勢襟帶江淮輟吾騎衞布之屯
所且¶以壯留鑰焉則統馭之才厥選艱矣爾以名将往
訓群騶方¶當無事士馬飽逸觀者咸謂可以即戎緬懐
武備於風駟鐡¶于雅車攻或庶幾焉繄爾之力肆用命
爾自攝為真班秩益¶崇寄任罙重其尚加懋以究爾功
<pb:KR4d0233_WYG_012-9b>
俾周秦之詩得以專美則¶予汝嘉可¶
　　　皇叔祖武徳郎主管台州崇道觀不詉特換右
　　　監門¶衛大將軍¶
敕具官某朕考周官凡衛王宫者皆同姓也國朝亦簡
宗¶英寘之環列之尹葢循周制屬意深矣惟爾叔祖行
尊徳修¶今在選中應于經誼宜率典常作宋恭先有馮
有翼則繄汝<md:KR4d0233_SBCK_012-6a>¶賴可¶
　　　昭憲皇后親姪孫杜士寶特補承信郎
<pb:KR4d0233_WYG_012-10a>
敕某朕惟藝祖之子孫自吾壽皇篤敘之恩備矣而于¶
母黨顧無世祿豈昌陵之意乎取之白丁授以右職爾
其永¶懐無沗所自可¶
　　　右丞相葛邲初拜贈三代封妻(四年三/月拜)¶
　　　曾祖朝奉郎致仕贈太師諡清孝追封魏國公
　　　書思¶封魯國公¶
敕朕覽周誥至命君牙為大司徒實(闕/)冢宰是謂股肱
而追¶本乃祖世篤忠貞之美葢有感焉維今大臣相我
<pb:KR4d0233_WYG_012-10b>
孝治經文¶緯武海内晏然則亦惟其先徳之休足以燾
後可無襃崇以¶應經誼具官某故曾祖具官某躬行對
于古人鄉譽髙于月旦方其筮仕¶亦既有聞而以其親
掛冠再調筦庫以此終身僅通閨籍法<md:KR4d0233_SBCK_012-6b>¶不應諡朝廷異
焉易名清孝足以發明其人矣燕及曾孫爰¶司宰事則
所以推本其美朕敢忘周道乎進封大邦莫如曲¶阜尚
食其報永綏爾神可¶
　　　曾祖母魏國夫人侍其氏贈冀國夫人
<pb:KR4d0233_WYG_012-11a>
敕周之盛至于既醉極矣其卒章曰君子萬年景命有
僕其¶僕維何釐爾女士釐爾女士從以孫子言周之羣
臣皆有士¶行之女以為之妃使生子孫足以傳世葢天
意也具官某故¶曾祖母具位某氏作配君子行修于家
覃及曾孫迺生耆哲¶考其世次亦足以知吾祖宗盛時
天意攸屬而豈一日之積一¶門之私哉假使當周之世
必從夫爵侑食五廟然則胙以大¶國秩之小君雖古未
有亦可以義起禮矣可
<pb:KR4d0233_WYG_012-11b>
　　　祖宣奉大夫顯謨閣待制致仕丹陽郡開國公
　　　贈太¶師諡文康追封楚國公勝仲封齊國公<md:KR4d0233_SBCK_012-7a>¶敕朕既本之六藝大啓爾宇以宏賁葛氏之祧則嗣有
令聞¶逮事兩朝申錫名邦亦禮之稱具官某故祖具官
某服某家¶聲踐脩累世濟以力學連由三科然而名滿
天下而位不過¶從班文字行于方來而身不究逺業惟
是一經之教被于聞¶孫蔚為名臣間我兩社則劬躬之
報可無異恩維此營邱太¶公舊宅是用即命以為新封
<pb:KR4d0233_WYG_012-12a>
對我寵靈以昌爾祚可¶
　　　祖母楚國夫人張氏贈夏國夫人¶
敕朕方廣念祖烈匹休于周假以溢我而收得賢之福
則所¶以尊大其家以答天貺豈顧有所愛哉具官某故
祖母具位¶某氏夙以懿行來嬪名家儀于前人以詔婦
子亦既再世&KR0177;¶然有聞而未艾之祥施于今相詩不云
乎樹<md:KR4d0233_SBCK_012-9b>¶之榛栗椅桐梓漆爰伐琴瑟種徳彌逺¶歴年彌長
豈必皆身親見之乎報本醻勞式至今日大邦美¶號以
<pb:KR4d0233_WYG_012-12b>
慰永懐非以為生葢禮之稱可
　　　父朝議大夫致仕贈太師許國公立方封越國
　　　公
敕王室百年之間公侯将相故家希不失者有以文墨
論議綿及三葉是謂世臣固朕之所寵嘉矧予宗工尊
為禰廟者乎具官某故父具官某襟度粹然聲華籍甚
文未脱藁往往誦之一時英㳺莫敢輩行紹興之季歸
為從臣葢其行蔵皆可蹤跡用而不盡士論惜焉宜集
<pb:KR4d0233_WYG_012-13a>
善聲發于賢嗣凡所著見孰非典刑爰侈舊封建邦於
越以厚教忠之報以伸追逺之懐可
　　　母雍國夫人樊氏贈陳國夫人
敕為吾股肱之臣則上自三世皆襃大之而况于其母
乎御不及百兩養不及萬鍾也而無以慰滿其㒺極之
恩亦何以責移忠之報哉具官某故母具位某氏承休
襲美發育自躬恩斯勤斯鞠我良弼雖及晏歳逮事舅
姑旦莫敬共至忘櫛頮是足以成其子之令徳矣改疏
<pb:KR4d0233_WYG_012-13b>
上國之封以世世配于禰廟而今而後庶幾吾大臣之
不廢蓼莪也可
　　　故妻蜀郡夫人沈氏贈成國夫人
勑夫人起家以致爵位風人懼焉迺若克相夫子至于
登庸嘗與之同隠憂矣而不同休顯此則又禮經之所
悼嗟也具官某故妻具位某氏女徳配於珩璜婦功著
于蘋藻胡不偕老以須美成朕惟吾相祼于祔姑之室
而副笄之服弗被翟茀之車弗乘也非有追寵何以慰
<pb:KR4d0233_WYG_012-14a>
之乃闢新封以賁幽穸可
　　　妻魯郡夫人王氏封信國夫人
勑永惟二南大夫勞于王事而勉之以正勸之以義者
皆其家室也矧吾輔臣孤立一意佐佑乃辟是不曰警
戒相成之助歟具官某妻具位某氏自繼元配徳音不
瑕既有芳殽進畀祖妣亦有雜佩施及朋侣佐我名臣
迄登三事聞譽日廣績用日崇則與夫汝水之墳南山
之側遭世不淑動心忍性者可同年而語乎冠于命婦
<pb:KR4d0233_WYG_012-14b>
為君夫人我有茂恩宜不汝吝可
　　　知樞宻院事胡晉臣初除贈三代封妻(四年三/月除)
　　　曾祖贈太子太保修已贈少保
勅昔周宣中興将相皆天下之選矣爰命皇父以整六
師而推本所以實南仲太祖之後爰作常武之詩朕甚
慕焉維今本兵得我碩輔則其宗祧可無襃崇以應經
誼具官某故曾祖具官某躬行對于古人徳行髙于輩
行而懐道不試士論惜之夫屈于名者享其實不發乎
<pb:KR4d0233_WYG_012-15a>
其身者遺其後是宜燕及曾孫蔚為名臣久陪國論晉
長樞庭則追錄其積行之勤增華其種徳之報朕敢忘
常武之詩乎陞班亞保以寜其神非以為生葢禮之稱
可
　　　曾祖母濟陽郡夫人黄氏贈崇國夫人東來郡
　　　夫人張氏贈安南國夫人
敕周之盛至于既醉極矣其卒章曰君子萬年景命有
僕其僕維何釐爾女士釐爾女士從以孫子言周之羣
<pb:KR4d0233_WYG_012-15b>
臣皆有士行之女以為之妃使生子孫足以傳世葢天
意也具官某故曾祖母具位某氏作配君子行修于家
覃及曾孫迺生耆哲考其世次亦足以知吾祖宗盛時
天意攸屬而豈一日之積一門之私哉假使當周之世
必從夫爵侑食五廟然則胙以大國秩之小君雖古未
有可以義起禮矣可
　　　祖贈太子太傅夑贈少傅
敇朕既本之六藝不愛髙爵以崇報胡氏之祧則嗣有
<pb:KR4d0233_WYG_012-16a>
令徳休于後昆並命為孤亦禮之稱具官某故祖具官
某當天下之清得幽人之履世無孝廉之科而不偕于
計吏居無朝市之交而不聞于上國天命弗僣為之生
孫蚤為聞人遂專樞筦是不謂之劬躬燾後者乎申錫
命書班于次傅豈惟發潜亦勸來者可
　　　祖母平原郡夫人王氏贈永國夫人
敕朕方寅念祖烈匹休于周假以溢我而收得賢之福
則所以尊大其家以答天貺豈顧有所愛哉具官某故
<pb:KR4d0233_WYG_012-16b>
祖母具位某氏夙以懿行來嬪名家儀于前人以詔婦
子爰集慶善施于聞孫詩不云乎樹之榛栗椅桐梓漆
爰伐琴瑟種徳彌逺歴年彌長豈必皆身親見之乎報
本醻勞式至今日大邦美號于禮為宜可¶
　　　父奉議郎致仕贈太子太師宗贈少師¶
敕自蜀平至今二百餘年葢西土無遺賢矣而尚有潜
德三¶世不逢詩不云乎何其久也必有以也具官某故
父具官某¶行著而晦於名才豐而嗇于位乾道之際有
<pb:KR4d0233_WYG_012-17a>
子&KR0177;然諸老先<md:KR4d0233_SBCK_012-10a>¶生見謂公輔吾壽皇駸駸嚮用矣而方
考槃阿澗永矢弗¶諼不以鼎來之養而易燕居之福匪
棘其欲卒為帝師殆所¶謂有道者乎然而生則遂循牆
之志沒則極告第之榮吾于¶大臣之親亦質之詩書無
愧矣可¶
　　　母通義郡夫人鮮于氏贈信國夫人和政郡夫
　　　人蘇¶氏贈和國夫人文安郡夫人王氏贈惠國
　　　夫人
<pb:KR4d0233_WYG_012-17b>
敕為吾大臣則上自三世皆寵嘉之而况于其母乎御
不及¶百兩養不及萬鍾也而無以慰滿其罔極之恩亦
何以責移¶忠之報哉具官某故母具位某氏承休襲美
發育自躬恩斯¶勤斯鞠我良弼葢副笄之飾翟茀之華
一朝醻之不以為泰¶朕惟樞輔怵然永懐是用疏以上
國之封以世世配于禰廟¶而今而後庶幾吾大臣之不
廢蓼莪也可¶
　　　妻大寜郡夫人康氏封安定郡夫人<md:KR4d0233_SBCK_012-10b>¶
<pb:KR4d0233_WYG_012-18a>
敕永惟二南大夫勞于王事而勉之以正勸之以義者
皆其¶室家也矧吾輔臣孤立一意佐佑乃辟是不曰警
戒相成之¶助歟具官某妻具位某氏酒醪之所羞雜佩
之所贈皆天下¶賢傑也爰相夫子至于登庸經文緯武
績用甚茂則與夫汝¶水之墳南山之側遭世不淑動心
忍性者可同年而語乎冠¶于命婦為君夫人我有異恩
宜不汝吝可¶
　　　廸功郎祕書省正字蔡幼學該修進¶至尊夀皇
<pb:KR4d0233_WYG_012-18b>
　　　聖帝會要轉一官¶
敕具官某載筆東觀迄于成書序進一階可謂德賞益
修鉛¶槧以昌爾文二典三謨亦其選也可¶
　　　忠訓郎武學博士李興時知融州(七月十/三日)¶
敕具官某簡在右學諸生咸曰賢哉吾博士也滿歲宜
遷官¶而自詭治民将以其淑人者施之行事融在嶺表
嘗建旄鉞<md:KR4d0233_SBCK_012-11a>¶而荆湖之與鄰視旁郡為善地爰以付汝是
謂異數尚其懋¶哉以踐爾言可
<pb:KR4d0233_WYG_012-19a>
　　　髙文虎除将作監丞¶
敕具官某朕旁招俊彦布列周行徳進言揚如恐不及
矧子¶太史氏之舊引疾居家十有四年昔病今愈予環
可後乎爾¶博學篤志承伯父之傳網羅舊聞述史遷之
緒採之公論僉¶曰汝賢再轉為丞尚居繕監職務清簡
可以卒汗青之業毋¶以匠為嫌也可¶
　　　武學諭范仲壬除武學博士脩武郎黄襃然除
　　　武學¶諭(並七月二/十一日)
<pb:KR4d0233_WYG_012-19b>
敕具官某等國家設武科以取士有周道焉所以貫革
之射¶息説劔搢笏冕衣裳在西學則皆俊㳺也矧若爾
仲壬爾襃¶然人所亟稱者乎分以横經之席從以滿户
之屨雖甚寵異<md:KR4d0233_SBCK_012-11b>¶豈曰不宜可¶
　
　
　
　止齋集卷十二¶
<md:KR4d0233_SBCK_013-1a>¶
<pb:KR4d0233_WYG_013-1a>
欽定四庫全書
　止齋集卷十三¶　　　　　宋　陳傅良　撰
　　外制¶
　　　和州防禦使殿前副指揮使郭杲除宜州觀察
　　　使¶
敇古者六軍皆以卿將元戎十乗有瑲葱珩二雅誦之
庸示¶光寵矧我中權可無異數具官某鷹揚之勇輻湊
之謀山西¶將家今纔一二醻勞屯所晉長周廬訓我羣
<pb:KR4d0233_WYG_013-1b>
騶壯我中壘累¶嵗於此士聽無譁日者貝胄三十来閱
庭内舍矢如破可以¶即戎朕圖爾功宜及懋賞枚數勇
爵峻極亷車禮均從班視¶古卿士是用命汝盖周舊章
光對明恩益思忠報無使行狩¶専美車攻無使止居遺
恨祈父則予以懌僉曰汝諧可¶
　　　武畧大夫侍衛歩軍都虞候兼權侍衛馬軍司
　　　職事¶閻仲持轉右武大夫忠州刺史¶
敇日者朕重冬狩之役又不欲乏武事也而為簡之師
<pb:KR4d0233_WYG_013-2a>
試諸<md:KR4d0233_SBCK_013-1b>¶廷内於環列得師焉於歩旅又得師焉皆可以即
戎朕甚嘉¶之具官某久於行陣積有戰多枚數壯士莫
與儔伍觧朐山¶之圍殿符離之返至今言之令人矜奮
頃自遴選涖我師徒¶百夫千夫各習其教往往營壘廬
次之間無囂塵也於是閱¶也介胄堅好旌麾光明坐作
進退動中尺度朕惟勇爵以横¶行為右階之最以刺郡
為遥領之始悉不汝吝用賞懋功其¶對隆恩益殫忠力
可
<pb:KR4d0233_WYG_013-2b>
　　　閤門看班趙弼奏祖故寧逺軍節度使侍衛馬
　　　軍都¶指揮使贈太尉趙樽累遇郊祀登極未曾
　　　陳乞加贈¶特贈開府儀同三司¶
敇朕永懐將閱克勤王家宣勞實多贈典有闕具官某
忠於¶許國勇不顧身能以衛社稷之心効於死封疆之
力戰自束¶髪觀者汗顔日者欲澄冗員甞第元從閱實
數千人之衆定<md:KR4d0233_SBCK_013-2a>¶為十三處之功爾獨最聞朕尤嘉奬然
論報自昔雖峻極於¶武階而訟言有孫尚少虧於褒律
<pb:KR4d0233_WYG_013-3a>
是用申命幽壤視儀上台¶以昭我不吝賞之功以成爾
無遺恨之美抑使介士奮於戎¶行可¶
　　　朝散大夫權刑部尚書京鏜兼侍講(四年八月/二十三日)¶
敇朕與賢士大夫切磋經誼之日久矣而今加意於春
秋春¶秋固為夷夏作也盖聞在漢或申復讎之義或庶
㡬止戈之¶武而皆有大功號稱七制斷之經意孰得孰
失朕將安所取¶此而誰與茂明之也具官某簡在法從
蔚為名臣修聘北庭¶非禮勿聽往釐西事無言不酬斯
<pb:KR4d0233_WYG_013-3b>
可謂据古而通今者矣進¶之路朝重席以待其為朕深
探遺經之指與漢二君行事以¶佐取舍爾信不為章句
學者而朕顧不能尊所聞歟往其懋¶哉以副延竚可<md:KR4d0233_SBCK_013-2b>¶　　　太中大夫權尚書吏部侍郎沈揆兼侍講(八月/二十)
　　　(三/日)
敇朕與賢士大夫切磋經誼之日久矣而今加意於春
秋春秋固為夷夏作也盖聞在漢或申復讎之義或庶
㡬止戈之武而皆有大功號稱七制斷之經意孰得孰
<pb:KR4d0233_WYG_013-4a>
失朕將安所取此而誰與茂明之也具官某紹興諸生
逮事髙廟乾道博士見知慈庭於今士林鮮矣輩行而
況甞與朕游舊乎進之路朝重席以待其為朕深探遺
經之指與漢二君行事以佐取舍爾信不為章句學者
而朕顧不能尊所聞歟往其懋哉以副延竚可
　　　朝請郎右正言黄艾兼侍講(八月二/十三日)
敇具官某諫臣朕所甚嘉與也廼者封囊朝奏而夕不
下則言者輒不自得豈朕意哉勸講闕貟有司来諗庸
<pb:KR4d0233_WYG_013-4b>
命汝艾切磋經術晉陪從班無所降殺豈惟以爾聞見
博洽宜在選中
