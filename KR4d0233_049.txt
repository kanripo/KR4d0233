# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 49


　　誌銘¶
　　　敷文閣直學士薛公壙誌¶
公姓薛氏諱良朋字季益唐補闕令之後繇閩徙温其
在永¶嘉則諱弼官至敷文閣待制在瑞安則公官至敷
文閣直學¶士盖中興相望為名臣公治麗水有聲薦入
胄監檢法御史¶臺丞奉常為尚書郎選知徽州將漕江
<pb:KR4d0233_WYG_049-1b>
東二浙守臨安府擢¶工部侍郎遷吏部以學士出守福
泉荆南成都制置四川食¶祠禄於家十年以淳熙乙巳
八月卒年七十階通奉大夫封¶永嘉郡公贈光禄大夫
卒之明年十月孤某即所居里之子¶奥原公所自為墳
𦵏焉前事二孤與壻校録公言行一編屬¶某為狀某雖
生後然與公同鄉晚數得及門受教又雅從子¶姓游以
所講聞視今録尚多闕惟狀當上太史氏謝不敢草<md:KR4d0233_SBCK_049-1b>¶孤
泣訴𦵏日淺采獲故未具今大事不可乏請書其槩納
<pb:KR4d0233_WYG_049-2a>
之¶幽而狀竢他日於是識曰紹興之季年朝廷更用二
三大臣¶所汲引皆當世之選而公由叅知政事辛公以
進及今上時¶陳福公相遂班從臣觀人莫若觀所與公
所與何如哉方扈¶蹕金陵佐戎淮甸天子召見無虚嵗
人人謂才欲有所撥煩¶必曰薛良朋也治且安久先進
多凋落而公亦老矣歸故廬¶深與人絶短衣幅巾往還
樵牧間公固自忘其為才而上時¶時記不忘也至其以
荒政修進直龍圖閣三抗章竟不拜官¶同産子二人而
<pb:KR4d0233_WYG_049-2b>
不以及孫則又過人矣曽大父某大父某承¶奉郎父某
累贈正議大夫母許氏故右丞忠簡公之姪女贈¶太碩
人娶章氏封碩人子男二人璆宣教郎前知饒州餘干¶
縣琳宣義郎新知福州連江縣三女適林轟從政郎新
監左¶藏封樁庫門章伯奮廸功郎前臨安府富陽縣主
簿戴闓之<md:KR4d0233_SBCK_049-2a>¶宣教郎新知紹興府上虞縣闓之淳熙二年
進士孫五人及¶官者二人¶
　　　陳季陽墓誌銘
<pb:KR4d0233_WYG_049-3a>
公姓陳氏諱義民字季陽温瑞安人於故吏部侍郎公
䕫字蕃¶仲為母弟吾州陳氏族最大而譜殘闕間相與
門系皆曰閩¶徙也或曰本開封余兒時諸父嘗言故禮
部侍郎桶自平陽¶使來合譜以兩家所自出縣鄉里皆
合諸父不能祔也自今¶國子録謙故尚書郎鵬飛之子
六齡奉國軍節度推官棅始¶於余聚少長以齒如家人
族稍稍合棅季陽子也季陽與蕃¶仲少小同受學皆不
類凡兒一為大官一以布衣老鄉評¶雖稱好兄弟不以
<pb:KR4d0233_WYG_049-3b>
是為次第然尚多言有幸不幸者余聞蕃¶仲立朝時父
大夫公春秋髙雅不便異縣獨季陽日侍膝下¶左右逢
順無違事大夫雖不見蕃仲在側未嘗不樂其卒也<md:KR4d0233_SBCK_049-2b>¶㑹
蕃仲萬里使敵中季陽治衣衾棺槨華好而哀稱之蕃
仲¶雖不得在其親側亦勿有悔也善教子使從名士游
棅舉進¶士第二人是嵗特有㫖髙第不待次得幕府官
遂食其禄遇¶太上皇后慶夀恩亦新得初品官季陽始
念不在官與禄¶晚顧奄有之死之日四方士友咸來弔
<pb:KR4d0233_WYG_049-4a>
蕃仲亦一幼子登科¶然不及見由此言之季陽為幸耶
不幸耶人何必皆欲仕仕¶不必能行其志不仕豈必不
如志也蕃仲一失時宰意竟﨑¶嶇銜不得施用以殁季
陽居鄉棄負振乏唯所欲鄉人有善¶不善且勸且諷往
往莫之違年七十無終日意不自得者向¶使亦仕特未
知如何爾曾祖智祖稱父祥承事郎贈朝散大¶夫母鄭
氏贈宜人娶周氏三子栻松棅二女長適項賚幼未¶行
孫男女六人以淳熙十二年十二月癸酉卒奉國官舎
<pb:KR4d0233_WYG_049-4b>
先¶十五年周氏𦵏所居帳西鄉洋坑之金山於是合實
卒之明<md:KR4d0233_SBCK_049-3a>¶年十有一月己酉季陽尚多可稱事余但道其
為人父子者¶如此以觧言者之蔽塞棅等之悲也而復
以是銘之曰¶
養其父之日長養於其子之日短匪報之鮮也斯流之
衍也¶
　　　修職郎吕公墓誌銘¶
越新昌之姓石吕黃為大余嘗館黄度文叔家得與石
<pb:KR4d0233_WYG_049-5a>
吕二¶氏游其子弟多從予學間至郭外所謂報慈菴者
則公父子¶所嘗廬墓處也杉松夾徑鉅竹千百竿如拭
有泉琮然出兩¶山谷間菴在泉上前有大石立平地可
以相隠避為娛嬉石¶旁置亭曲欄髙下縁以花卉公以
諸兒領客危坐誦佛書過¶午始出戸余往來新昌三年
見之如一日盖公之皇考君諱¶䝉嘗𦵏其親於社潭之
原去家三十里苃舍墓下久之不返¶公憂懼即所𦵏皇
考妣龍巖之麓為是菴以悅安之皇考君¶終焉凡蔬食
<pb:KR4d0233_WYG_049-5b>
四十年也皇考君卒公以其喪合𦵏於是而悲<md:KR4d0233_SBCK_049-3b>¶慕如其
考僧有年七八十嵗飯此菴相顧感歎盖晚而後入¶郭
内居公父子以孝慕稱閭里皇考君坐逝公享年七十
四¶亦寢疾五日盥潄櫛縰乃逝淳熙乙巳二月十日也
孤元之¶將以丙午十有二月某日𦵏公於郎柯之陳巖
其弟聲之來¶乞銘銘未就聲之不勝悲余與武弟同郡
徐鉞王自中彭仲¶剛徐誼蔡幼學皆以詩悼公是嵗天
大寒雨雪甚聲之扶服¶幾千里空返既𦵏益請不已事
<pb:KR4d0233_WYG_049-6a>
死如吕氏父子孫三世亦罕¶矣宜為銘公諱琰字徳文
以子遇太上皇帝慶夀恩復遇¶夀聖太上皇后慶夀恩
封修職郎五子長元之連三舉鄉貢¶進士奏官其第三
聲之也亦兩舉國子進士某某某咸克家¶二壻吳敦智
王師望孫男女十四人公娶王氏封孺人賜冠¶帔公喜
教子孺人能成就公志故諸子各有立孺人先公生¶一
嵗後卒一嵗今同穴銘曰<md:KR4d0233_SBCK_049-4a>¶瞻彼廬矣龍巖之原公昔在矣誰無子孫瞻彼墓矣陳
<pb:KR4d0233_WYG_049-6b>
巖之¶下公今亡矣誰無父母¶
　　　徐武叔墓誌銘¶
余嘗惑於太史公以魯仲連鄒陽并為一傳其世相去
逺事¶甚不類言語文章亦不相佀也至讀所謂多其在
布衣之位¶談說於當世盖釋然有感於二子而歎良史
之筆取舎固殊¶焉夫秦漢之際士之遭時致身者不知
其幾人往往無聞以¶太史公所身親見開封侯桃侯而
下卿相數十軰皆略附名¶申屠嘉後吝不立傳二子特
<pb:KR4d0233_WYG_049-7a>
布衣爾他無所槩見徒以書一¶編關於當世之務相先
後百有餘年行事言語不同而牽連¶書之則古人之不
朽誠有不在彼者余以是銘武叔乾道之¶庚寅辛卯州
大饑米□直五六百錢守丞諱言上且諱人言¶遇道殣
即陽不省衆無與畫此者武叔以書抵行在所之舊<md:KR4d0233_SBCK_049-4b>¶言
之哀痛也張公欽夫為右司郎得其書持白丞相虞公
并¶父也詰朝奏事虞公出武叔書袖中為孝宗誦之孝
宗矍¶然變玉色曰永嘉故樂土柰何使至於此守丞為
<pb:KR4d0233_WYG_049-7b>
誰乎朝罷¶趣上其名銜即日罷去更用賢守出浙河東
郡常平米以贍¶吾州州人獲免於死亡當時識者頗樂
道其事有以都司肯¶齎人書詣政事堂白之丞相丞相
肯袖懐書至榻前奏上上¶勿問所繇來從之不移日可
不謂盛時乎而余竊又有感也¶虞并父相欽夫為宰士
微武叔殆不得事情於千里之外彼¶守丞何足道所部
官豈無其人皆務自愛惜重於請事武叔¶書生也枉於
塲屋志不但已竟以一介之微而動千乘之聽¶亡尺寸
<pb:KR4d0233_WYG_049-8a>
之柄而全闔郡之民嗚呼豈非賢哉武叔死其孤冠¶來
乙銘余故不辭而久不果恐佚其事使武叔之可以不
朽¶者闕焉則愧於子長之誼於是次而銘之武叔諱鉞
姓徐氏<md:KR4d0233_SBCK_049-5a>¶其先入閩家福之長溪赤㟁由赤㟁徙温平陽
至髙祖始為¶萬全鄉尚賢里之族祖諱隆父諱几自謂
休休翁與里人作¶義學延知名士教子弟比武叔家益
大交游益好娶嘉慶先¶生沈東美之女有淑行能治賔
客六子冠宏&KR3267;容寓定冠進¶徳夀宫賦得試禮部宏中
<pb:KR4d0233_WYG_049-8b>
淳熙八年進士科今為潭州州¶學教授六女適劉嗣尹
太學生吳璞劉儀陳昂鄉貢士沈伯¶煥一尚幼初沈夫
人卒𦵏於瑞安常寧寺之後山武叔年六¶十有三卒於
淳熙十有四年七月十有八日以明年二月二¶十九日
合於夫人之兆武叔少頴脫儔伍博讀而豪於文長¶而
慷慨好論時事若州里利病趨義之急然公於臧否至
衆辱¶人人慕悅之而亦畏其聞已之過至於羣居賦詩
飲酒無少¶長疏戚輒與傾盖襟度豁然無纎芥疵吝然
<pb:KR4d0233_WYG_049-9a>
後知其切磋之¶意非欲多上人也余習聞之於鄭公景
望兄弟間一日有邂<md:KR4d0233_SBCK_049-5b>¶逅蕭寺者容貌魁梧偉丈人也意
其為武叔俄而長揖余曰¶子陳子歟於是定交以武叔
人品晚以慶夀恩授承務郎再¶授承奉郎吾黨甚惜之
銘曰¶
行修而命違志大而力微有子岐岐天意其在斯瞻彼
宰木¶亦既可圍褒大之遲我獨不敢疑¶
　　　陳習之壙誌
<pb:KR4d0233_WYG_049-9b>
吾友陳謙益之之從弟諱說字習之娶敷文閣直學士
薛公¶良朋之姪孫女知蕪湖縣珪之女生子男五人䝉
晋師賁其¶第三子渙為益之後年三十益之以文字知
名當世所交多¶聞人習之雅好修嘗從其兄問師友講
求古今益之絶愛惜¶欲引而置之諸公之間也而習之
病矣淳熙十有二年正月¶丙午卒其卒十有二月二十
有二日薛氏奉其柩𦵏於所居¶里潘塔山之麓其僚友
林載來請余識焉習之故學於余且<md:KR4d0233_SBCK_049-6a>¶益之官中都余宜
<pb:KR4d0233_WYG_049-10a>
以其姓名附於後陳氏世家永嘉縣某鄉¶里曽祖某祖
某父某¶
　　　承事郎潘公墓誌銘¶
公諱朝卿字春卿姓潘氏某先君子與故侍講陳公鵬
飛少¶南為軰行以諸叔父從之學少南之門授經數百
人叔父亟¶稱同舎生則曰永嘉二潘公此兒時所常常
熟聞也少南每¶過先君子則館於叔父之心逺堂嘗賦
詩焉諸父下世而詩¶不存某盖晚而後識公因道兒時
<pb:KR4d0233_WYG_049-10b>
所聞語恨不能記所謂心¶逺堂詩者公欣然為誦之且
及少年時羣居事廼知諸父之¶言信前軰尊守其師說
不墜忘如此而甚敬公公學不但為¶舉子業㑹撮古今
為書號經史事統然試有司輒不利秦太¶師之專也私
塲屋有與其子少保雅故能不以糊名即上第¶少保者
亦在永嘉時同舎生也嘗從容諷公附已公謝不就<md:KR4d0233_SBCK_049-6b>¶已
而少南以忤秦意逐炎荒公遂一語不復及塲屋矣以
其¶學力行於家及其族至於昏友鄉黨他人徳色公獨
<pb:KR4d0233_WYG_049-11a>
易易益¶好讀易一旦課一卦室以䝉名齋以復名堂以
視履名園以¶觀頤名某既甚敬公又與其子雷煥同為
乾道壬辰進士雷¶煥掾宣城丁母何氏夫人憂某適罷
丞三山時時相往還間¶從公蕭寺中扣所詣處令人深
省嘗與士友十數人造其門¶午夜坐客醉淋漓公年已
七十餘獨儼然無倦意五鼔作雷¶煥即所館治藥作粥
糜客問夜者公起居狀如何得無勞乎¶則應曰大人趣
使來焚香課書良久矣由是益敬公父子始¶約以兒女
<pb:KR4d0233_WYG_049-11b>
為兄弟紹熙之元某官衡陽遣其孫子順來成禮¶是年
十一月甲寅公卒享年七十八以子遇慶典累封承¶事
郎致仕賜緋魚袋子一人待衢州常山縣闕一女為尼
孫¶三人長法剛早卒次子順也次蘄老二女孫長適直
龍圖閣<md:KR4d0233_SBCK_049-7a>¶故宗正少卿鄭伯熊景望第四子處仁一未行
雷煥以三年¶十二月丙午奉其柩合於所居鄉横塘何
夫人之墓來乞銘¶某早衰苦於文士大夫求銘其父祖
者率不克即如所欲於¶公為諸父之執為同年家丈人
<pb:KR4d0233_WYG_049-12a>
又為息女之尊舅卒不得臨¶𦵏不得遣且吾女不得一
日奉盥匜也而悲以慙遂强次之¶大父彦先墓誌在忠
簡許公景衡少伊集中父安中墓誌在¶少南集中二文
行世故不序其一潘兄傑也銘曰¶
維祖維父銘在百世我銘如何尚亦勿敗¶
　　　林懿仲墓誌銘¶
昔者吾黨欲相與言於郡則之鄭景元氏於邑則之林
懿仲¶氏今亡矣余故哭景元不勝哀銘懿仲亦不知哀
<pb:KR4d0233_WYG_049-12b>
涕之出也¶懿仲諱淵叔承事郎文質之子起家致貲累
鉅萬而急教子¶長頤叔字正仲登乾道二年進士第懿
仲登淳熙十一年進<md:KR4d0233_SBCK_049-7b>¶士第而林氏遂為儒門懿仲自城
南書社從余學或之他則¶亦僦旁舎不去後二十餘年
非余宦游不可相就必其有¶故不能相就也間嘗虚
所居室東偏江月樓之下集其疇人¶以待余卒業吾州
俗尊重師友前一軰盡學緒幾墜比懿仲¶二三子修故
事後一軰趨和之而復知有師待星子主簿闕¶即不專
<pb:KR4d0233_WYG_049-13a>
習舉子一經日自為程以若干晷課某經又若干晷¶課
某史而後誦楚詞晋宋間人詩於詩禮周官家掇取其
說¶間出已意往往與經意合盖晚而後詩寖工懿仲才
辨治能¶處事但以其才自見宜宦逹有聲譽况務學善
不矜衒善褒¶諱人短長與之者衆宜益顯况其學未止
乎而以慶元元年¶九月壬辰卒於揚州司戸年五十有
二嗟乎於是銘余不特¶為邑人惜也娶陳氏子四人子
習子著子潜子簡一女適陳¶益崇孫男一人子習以二
<pb:KR4d0233_WYG_049-13b>
年十月癸丑𦵏於林岱山來乞銘<md:KR4d0233_SBCK_049-8a>¶余嘗為其母夫人朱
氏得銘於今煥章閣待制廬陵楊公萬¶里叙其世已詳
銘曰¶
合也者離也成也者虧也必嘗以為慊則必嘗以為悲
也孰¶全以歸藴而弗施也於吾子何嗟嗟哉時也¶
　
　
　止齋集卷四十九<md:KR4d0233_SBCK_049-8b>¶<md:KR4d0233_SBCK_050-1a>¶
<pb:KR4d0233_WYG_050-1a>
欽定四庫全書
　止齋集卷五十¶　　　　　宋　陳傅良　撰
　
