# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 22


劄子¶
　　　繳奏内侍張安仁轉官狀¶
准中書門下省送到録黄一道樞宻院闗二月三十日
奉¶聖㫖已降指揮張安仁該進呈安奉¶至尊夀皇聖帝
聖政㑹要了畢兩局推恩得轉一官并昨該¶解帶合轉
一官未曽收使今來為係入内内侍省付都知可¶将上
<pb:KR4d0233_WYG_022-1b>
件兩官特與依黄邁昨任省官日例於階官上轉行一¶
官令臣書行須至奏聞者右臣竊詳祖宗以來文武官
磨勘¶立為止法二百餘年守之舊矣至武功大夫不可
轉横行則¶尤為嚴宻前後臣僚論奏非一臣不復悉數
今來張安仁指¶揮用安奉夀皇聖政㑹要推恩得轉一
官并昨該解帶合¶轉一官将上件兩官與階官上轉行
一官若遂轉行即徑入<md:KR4d0233_SBCK_022-1b>¶横行盖其陳乞之詞以為兩官
轉一官不為踰越而¶陛下俯從其請亦以為兩官而轉
<pb:KR4d0233_WYG_022-2a>
一官不為僥倖云爾檢准¶隆興元年四月二十四日敕
諸軍立功将士轉官礙止法人¶縁經戰陣與雜功輕重
不同若令二例回授無以激勸於是¶始立武功大夫三
官轉行横行一官之法恭惟夀皇愛惜¶名器獨不吝於
戰功豈不欲徑許轉行横行以厲鬭士而詔¶書諄諄特
示優異必累三官方轉一官何也誠以二百餘年¶遵守
止法而一旦創為異恩不但回授亦必以戰功三官方¶
得轉行則上不廢祖宗之制而下可以勸将士之心也
<pb:KR4d0233_WYG_022-2b>
今也¶安仁廼欲以進書解帶兩官比之戰功又少一官
而轉横行豈¶不破累朝之成憲紊隆興之新法啟庸人
之覬心沮壮士之¶鬬志乎且今來指揮引用紹熈元年
七月十八日黄邁事例¶臣竊謂黄邁事例已是失錯自
合改正若已曽經施行便為<md:KR4d0233_SBCK_022-2a>¶永制則臣所未之聞也竊
見紹熈元年張國珍以武功大夫¶任統制官及十年有
㫖許用趙圭例轉遥郡臣寮論之竟寢¶前命即不以趙
圭為例放過此不以例廢法陛下之所已¶行也又鄭大
<pb:KR4d0233_WYG_022-3a>
亨以武功大夫幹辦御藥院職事修舉有㫖許¶用王公
昌例轉遥郡臣寮論之亦寢前命即不以王公昌為¶例
放過此不以例廢法又陛下之所已行也仰見¶聖心本
無適莫何獨此等却但因循此臣所以敢為¶陛下言之
臣愚欲望睿慈将上件指揮特賜寢罷所有録黄¶臣未
敢書行謹録奏聞伏候敕㫖(三月十/三日奏)¶
　　　第二狀¶
臣昨論奏内侍張安仁横行不當自惟疎逺小臣驟蒙
<pb:KR4d0233_WYG_022-3b>
任使¶而輙違忤天威死有餘罪恭奉御筆依自來體例
施行仰見¶聖心優容詞㫖温厚如此益自感激不容但
已盖臣已取索<md:KR4d0233_SBCK_022-2b>¶到吏部尚右名籍并已行遣過千照逐
一稽攷自陛下臨¶御以來即無似此體式縁有淳熈十
六年三月二十九日敕¶節文吏部奏檢照紹興三十二
年十月十七日敕武功大夫實¶厯七年用七舉主並轉
横行三省同奉¶聖㫖遵依紹興三十二年十月十七日
已降聖㫖指揮¶施行此陛下初政所以示信於天下而
<pb:KR4d0233_WYG_022-4a>
臣之所當守者也¶嵗嘗降特㫖郭果等八人總戎閫外
宣力為多並特轉¶一官吏部申數内郭果郭杲由世卿
李思孝各係武功大夫¶並合轉右武大夫縁有上件聖
㫖指揮遵依紹興三十二¶年十月十七日已降指揮未
敢便行擬轉續奉聖㫖竟令¶回授且夫帥閫之臣比之
省職難易勞逸大段不同兼之是¶陛下始初特恩而猶
以有司申審竟令回授今來若以張安¶仁放過臣恐諸
将解體矣此臣之所不敢已也若以為見任<md:KR4d0233_SBCK_022-3a>¶省官便可
<pb:KR4d0233_WYG_022-4b>
轉行則又不然祖宗舊制入内内侍省使臣寄¶資至内
殿承制即更不得磨勘轉至副使宣和以來方許係¶寄
資内殿崇班以上磨勘依吏部法轉至諸司副使靖康
元¶年五月十四日三省樞宻院同奉聖㫖兩省官稱職
任恩¶數請給並遵祖宗舊制上件存留照用指揮係是
見行即¶無衝改以此可見省職即無指定都知押班許
轉横行之法¶况自淳熈十六年以後内侍官轉行横行
不過二人黄邁新¶知省事用該遇登極及製造皇后禕
<pb:KR4d0233_WYG_022-5a>
衣了畢梁彬以從¶夀皇駕過重華宫此乃舜禹授受之
際千載一遇豈得與¶(闕/)恩同年而語哉由此言之藉使
廢法從例則亦無例可攀臣¶不免上違隆㫖再三論奏
區區欲望聖慈特賜寢罷前命¶止令回授所有録黄臣
未敢書行謹録奏聞伏候敕㫖¶
　　　乞補外<md:KR4d0233_SBCK_022-3b>¶某一介疎逺素無榮望不謂疊冒恩渥備員右史兼職¶
西掖書生所願不過及此極欲勉强庸駑少效尺寸伏
<pb:KR4d0233_WYG_022-5b>
念某¶将指湖湘嘗得心脾之疾痛不可忍至於失汗大
肉消陷幾¶死者再矣毎念此疾唯不復作作且即死忽
自今春日痛一¶日心甚懼之服食俱廢不惟職司弛慢
難安亦恐朝謁僵仆¶非便欲望朝廷特為敷奏與在外
待闕合入差遣一次或檢¶㑹前請與之祠禄以便醫理
倘未朝露當有歸班圖報之日¶
　　　内引劄子¶
臣頃因奏事妄意窺測以陛下之心務在無為而厭多
<pb:KR4d0233_WYG_022-6a>
事雖¶蒙矜納不謂違忤然言之未悉不足感動今請申
明之臣聞¶人主之徳當與天同今夫生成萬物皆六子
之職也而天不¶與其勞此之謂無為若夫一晝夜之運
周天三百六十五度¶四分度之一者則必天徳也假如
天徳不健而一晝夜三百<md:KR4d0233_SBCK_022-4a>¶六十五度之間或差頃刻則
其始也以早為晏其積也以春¶為秋由是而六子之功
廢六子之功廢則萬物不遂矣平治¶天下皆羣臣之職
也而君不與其勞此之謂無為若夫兢兢¶業業一日二
<pb:KR4d0233_WYG_022-6b>
日應萬幾之煩者則必君徳也假如君徳不强¶而一日
二日萬幾之際或廢一二則其始也宜速者遲其積¶也
宜行者罷由是而羣臣之官曠羣臣之官曠則天下不
理¶矣天徳不健而六子之功廢則萬物不遂君徳不强
而羣臣¶之官曠則天下不理謂之無為無廼反多事乎
夫将以無為¶反以多事其故何也人主不自强而讒間
迎合之計中也是¶故因其厭省覽也則有以好名之説
中傷忠讜因其憚改作¶也則有以生事之說沮壊勞績
<pb:KR4d0233_WYG_022-7a>
允若此皆讒間也因其近聲¶色也則有以勿問外人之
說固結宫禁因其樂厭飲也則有¶以勿親小事之説竊
弄威福允若此皆迎合也甚者諱惡灾<md:KR4d0233_SBCK_022-4b>¶異雖水旱螟蝗
之變而不以告禁止張皇雖盗賊兵戈之警¶而不以聞
且夫讒間之計中則君子日疎迎合之計中則小¶人日
親而其極至於天變不告邉警不聞如是而天下不多¶
事者未之有也由是言之不察於實而昡於無為之名
特姦¶臣持禄保妻子者之利非有國家者之福也然則
<pb:KR4d0233_WYG_022-7b>
人主果何¶便於此而墮姦臣之計乎恭惟陛下天資英
明學力剛健遇¶事輙斷罔或留難有言必中靡容熒惑
君徳如此足以上當¶髙宗宏濟艱難之志光紹夀皇揔
攬乾剛之業矣踐阼以¶来其見於明效大驗如不信近
習而請託苞苴之弊息不采¶游言而察探羅織之獄衰
不尚獨斷而宰相執政之啟擬行¶事不繁文而百官有
司之職宏定則又漢唐以来君徳所不¶及也臣猶慮聖
心務在無為而進自强之論誠望陛下充¶此徳濟此治
<pb:KR4d0233_WYG_022-8a>
効以其所已行達之於其所不行者而已恭以<md:KR4d0233_SBCK_022-5a>¶陛下天
資英明學力剛健誠以其所已行達之於其所不行¶特
反掌之易耳臣竊見間者擢用同姓為大臣有以故事
争¶之者陛下勿疑也雖大臣自以紹興聖訓逡廵不敢
就職¶而詔㫖丁寧不可回奪二三大璫解罷省事俄以
片紙出禁¶中雖左右朝夕之人欲籲哀乞憐而不可得
此則陛下之¶所已行者也至於蠢爾小臣白身補授被
封駁者再矣而¶陛下久不忍决監司郡守差除不當臺
<pb:KR4d0233_WYG_022-8b>
臣論列至於數四盖¶逾月而後付出此則陛下之所不
行者也然則陛下非¶不能行直偶不行耳臣故曰誠以
其所已行達之於其所不¶行特反掌之易此臣所以拳
拳也¶
　　　繳奏給事中黄裳改除兵部侍郎状¶
臣以樓鑰差充御試官時暫兼攝吏左房書黄事近者
新除¶鄭汝諧權吏部侍郎録黄一道臣已書行去訖給
事中黄裳<md:KR4d0233_SBCK_022-5b>¶不肯書讀輙有論奏臣於鄭汝諧有鄉曲之
<pb:KR4d0233_WYG_022-9a>
好於黄裳有僚¶友之情與此二人初無厚薄鄭汝諧之
除授堪與不堪黄裳¶之封駁當與不當臣不復論忽奉
聖㫖改黄裳兵部侍郎此¶臣之所不敢黙黙也何者給
舍封繳是謂官守其言行則謂¶之振職其言不行則謂
之失職振職謂之功失職謂之罪此¶百王以来與國家
列聖之所務暴白也今者黄裳之言臣不¶識陛下以為
是歟抑以為非歟若以為是則當聴從若以¶為非則當
罷黜今也隂廢其言而陽遷其官是非不明賞罰¶倒置
<pb:KR4d0233_WYG_022-9b>
臣竊以為當今之時不宜有此何者隂廢其言而陽遷¶
其官古来傳記嘗有此事若非猜阻之君喜權任數以
此¶為盖抹之術則是姦回之臣嫉賢醜正以此為中傷
之計今¶陛下寛容樂易非猜阻之君二三大臣靖共正
直非姦囘之¶佐不謂清朝有此過舉臣頃嘗奏事屢言
君徳當與天同毎<md:KR4d0233_SBCK_022-6a>¶蒙淵聴曲加奨納今夫天發生則為
雨露肅殺則為霜雪未¶有明示雨露之恩而宻加霜雪
之慘者也由此觀之若裳所¶言悖理傷道熒惑聰明懐
<pb:KR4d0233_WYG_022-10a>
姦挾私變亂事實則陛下宜出¶其章播之公衆明怒而
明黜之如此施行豈不正大若裳所¶言止於為國過慮
無悖理傷道之失或是求人太備無懐姦¶挾私之邪則
以陛下明恕何所不容豈應違忤遽有遷改今¶乃名為
進官而實奪其當言之職外示優假而中不無怒絶¶之
意遂使凡有官守人人自疑黄裳雖去何以繼之强顔
緘¶黙誰無愧恥隨事正捄未知所終則此除之後将見
給舍竟¶為虚設雖有忠賢無以自明此臣之所甚憂而
<pb:KR4d0233_WYG_022-10b>
不敢黙黙也¶欲望睿慈少霽天威收回成命令黄裳依
舊供職以釋¶在廷之疑以為来者之勸¶
　　　第二状<md:KR4d0233_SBCK_022-6b>¶臣昨具奏給事中黄裳縁封駁不行改除兵部侍郎乞
收成¶命且令黄裳依舊供職所有録黄一道當日繳還
中書門下¶省去後更不付出仰見聖心本無適莫不唯
濶略黄裳違忤¶亦復不以僭越罪臣感激隆寛何以論
報然黄裳尚未被受¶供職指揮瑣闥闕官今已數日臣
<pb:KR4d0233_WYG_022-11a>
愚窺度或者陛下以為無¶此故事尚遲之耳臣攷之史
傳人臣暫失人主之意将及去¶官俄而再留者不可勝
數今特舉給事中二事為陛下誦¶之唐吕元膺自給事
中除同州刺史及入謝奏對激切憲宗¶嘉之翊日語宰
相曰元膺讜言直氣朕欲留在左右使言得¶失李藩裴
垍進賀曰陛下納諫冠於前王臣等既不能廣¶求直士
又不能數進直言合當負罪今請以元膺復為給事¶中
上恱而從之且夫元膺解職刺州已有成命而憲宗終
<pb:KR4d0233_WYG_022-11b>
惜¶其去李藩裴垍復賛其留遂令元膺再還舊官故憲
宗號為<md:KR4d0233_SBCK_022-7a>¶英主裴李亦稱名相雖然此猶是唐朝故事非
本朝家法也¶紹興二年以兵部尚書權邦彦為簽書樞
宻院事給事中程¶瑀三疏駁之尋令官書書讀瑀乞
罷遂遷兵部侍郎瑀不¶拜除龍圖閣待制知信州臺諫
官江躋方孟卿皆言黄門職¶典出納顧不留瑀自助竊
為朝廷惜之上批復除瑀給事中¶及入謝上曰給事之
設正要駁異豈在雷同朕以卿再三求¶去勉從所請然
<pb:KR4d0233_WYG_022-12a>
深不欲卿去故再有此除瑀出特賜象笏是¶則陛下家
法也仰惟髙宗中興之初君臣相與不事形¶迹故程瑀
志在報國不以嬰鱗為懼而敢於駁邦彦江躋方¶孟卿
志在惜賢不以朋比為嫌而敢於留瑀而髙宗天錫勇¶
智從善如流故亦不以反汗為吝而深信躋等之説用
瑀如¶故傳之史籍千載美談臣所以不敢信宿進此二
事以替聖¶斷之决伏望宸𠂻體髙廟無我之心二三大
臣効李藩<md:KR4d0233_SBCK_022-7b>¶裴垍獻替之力特收成命速降黄裳依舊供
<pb:KR4d0233_WYG_022-12b>
職指揮以増聖¶治之光華以勸臣工之興起而微臣不
肖亦得與江躋方孟¶卿同托不朽曷勝榮幸取進止(五/月)
(初四日奏/入留中)¶
　　　論史官劄子¶
臣嘗具奏竊見唐大順一年二月敕吏部侍郎栁玭等
修宣¶宗懿宗僖宗實録始丞相監修國史杜讓能以三
朝實録未修¶乃奏吏部侍郎栁玭右補闕裴廷裕左拾
遺孫泰駕部員外¶郎李徹太常博士鄭光庭等十五人
<pb:KR4d0233_WYG_022-13a>
修之踰年竟不能編一¶字臣以此知史事至重不宜以
他官兼領今史院檢討皆是¶兼局更出迭入有同傳舍
至修撰亦以從臣兼之往往多近¶上眷渥之人率不淹
久去掌機政大槩一年之間方議立條¶例均分巻帙而
出院多矣則一朝鉅典無由就緒事大體重¶豈容空過
嵗月提領大臣須至取㫖立限奏篇臣恐未免逐<md:KR4d0233_SBCK_022-8a>¶急率
課取具臨時草草逃責而無以發明盛徳大業傳信萬¶
世要亦非秉筆者稽遲之罪而其勢必至此者無專官
<pb:KR4d0233_WYG_022-13b>
故也¶近年李燾洪邁以待制相繼修史不領他事而後
四朝國史¶方及成書以臣愚見兩制臣僚位望已貴若
委以史事見謂¶冷局不過一二年間朝廷須更遷除雖
曰專官未必久任今¶職名中有秘閣修撰右文殿修撰
并舊有史館校勘等正是¶三館修書官名目自郎察卿
監補外之人皆得除授若将此二¶三職名置為史官以
二年為任自史館校勘之類供職稍遷¶秘閣修撰又稍
遷右文殿修撰在院少亦已五七年俟有勞蹟¶雖就遷
<pb:KR4d0233_WYG_022-14a>
次對如李燾洪邁兼領可也則是史官與郎察卿監¶可
以馴至從班事體略同有專官之効無冷局之嫌庶幾
大¶典責成有人况在祖宗朝雖諫議大夫以上皆帶出
為寄¶禄官而以供職諫院者為諫官則今以修撰為貼
職而以供<md:KR4d0233_SBCK_022-8b>¶職史院者為史官盖舊章也有何不可臣愚
不自度妄論史¶事唯陛下裁幸¶
　　　繳奏陳源除入内内侍押班状¶
臣去國日久初不詳陳源得罪之由及考之有司見得
<pb:KR4d0233_WYG_022-14b>
嘗投¶寘逺外没入家産一時同惡相濟之人如徐彦達
李庚輩亦¶各編管估籍及許逐便以来間有命則給舍
臣僚節次論¶奏然後知陳源得罪於髙宗盖服用或擬
於乗輿聲色不¶下於宫禁禁路鈴正使實供厮役所謂
小人之無君上者也¶故自夀皇及陛下初政至於今日
凡羣臣有言悉蒙開¶納前後施行已降指揮有司所共
遵守也今者押班之除後¶省封還廹於天威黽勉書讀
而臣適暫攝西掖若亦書行便¶當命詞臣不知若陳源
<pb:KR4d0233_WYG_022-15a>
者将何以為之詞也若采羣臣前日¶之言因為之詞則
是暴其罪状於天下適以彰聖明擢用之<md:KR4d0233_SBCK_022-9a>¶失若但揣陛
下今日之意别為之詞是以夀皇及初¶政以来施行羣
臣之言所降指揮駁而不用即為此詞将進¶退或戾於
君父矣臣必不敢奉詔臣愚欲望聖慈少霽威嚴¶追寢
除目勿以螻蟻之微敢遏風雷之命而加之罪則¶臣之
幸也聖時之盛事也臣不勝拳拳所有録黄臣未敢書¶
行謹録奏聞伏候¶敕㫖(七月二十五日謝深甫為給事/中已書樞宻院劄子去訖奏入)
<pb:KR4d0233_WYG_022-15b>
(不/報)¶
　　　繳奏白身彭燾補官状¶
准中書門下送到録黄奉聖㫖御前書寫文字白身彭
燾¶上等實及一十年依已降指揮與補承信郎令臣書
行右臣¶伏覩今年五月四日樞宻院劄付臣寮上言樞
宻院送到録¶黄一道為御前書寫文字薛淙補官臣茫
然不知所從欲乞¶行下薛淙所屬官司取見入役年月
據實保明委及十年方<md:KR4d0233_SBCK_022-9b>¶與取㫖補官則臣有憑據乃敢
<pb:KR4d0233_WYG_022-16a>
書行伏候敕㫖睿思殿庫供¶到本庫契勘薛淙於淳熈
十年正月十一日差充御前上等¶書寫文字睿思殿庫
掌管官物祗應至今實及十年已上即¶無在假不在司
月日保明是實申聞事五月四日奉¶聖㫖依已降指揮
與書行其薛淙已書行補授去訖今来彭¶燾即未見得
本人應得上項指揮臣愚欲乞檢照五月四日¶聖㫖指
揮行下所屬保明施行所有録黄臣未敢書行謹録¶奏
聞伏候敕㫖(八月初/八奏)
<pb:KR4d0233_WYG_022-16b>
　¶　　繳奏閤門承受趙銓乞将轉官回授封贈状¶
准中書門下省送到録黄一道為成忠郎閤門承受趙
銓用¶因該人使到闕應奉及一十畨得轉一官公據乞
将回授封¶贈父母令臣撰詞給告須至奏聞者右臣據
吏部供到状契¶勘趙銓見係閤門承受所授成忠郎係
該遇<md:KR4d0233_SBCK_022-10a>¶皇帝登寶位引用紹興三十二年指揮預行補授
成忠郎其¶餘應于合得轉官恩例酬資即無許收使條
法指揮又據司¶封供到状檢准淳熈六年九月十一日
<pb:KR4d0233_WYG_022-17a>
臣寮上言三省同奉¶聖㫖今後封贈並依司封見行條
法施行本部除有曲全禮¶鍾闡已放行回授封贈父母
體例外自淳熈六年已降指揮¶之後别無命官帶吏職
放行封贈體例臣愚欲望¶睿慈将趙銓所乞回授封贈
指揮特賜追寢所有告詞臣未¶敢撰行謹録奏聞伏候
敕㫖¶
　
　
<pb:KR4d0233_WYG_022-17b>
　
　
　
　
　
　
　
　止齋集巻二十二<md:KR4d0233_SBCK_022-10b>¶<md:KR4d0233_SBCK_023-1a>¶
<pb:KR4d0233_WYG_023-1a>
欽定四庫全書
　止齋集巻二十三¶　　　　宋　陳傅良　撰
　　奏狀劄子¶
　　　繳
