# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:29.676173
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0375-011止齋先生文集-卷第十一.
<pb:KR4d0233_SBCK_011-1a>¶
止齋先生文集卷之十一¶
　外制(自紹熈四年/正月以後)¶
　　皇后歸謁家廟親姪忠訓郎閣門宣賛舎人幹辦軍¶
　　頭司李孝純武&KR0052;郎帶　御噐械幹辦皇城司李孝¶
　　　友各特轉右武郎¶
敕具官某等朕惟古后妃有求賢審官之志而不&KR0059;謁而人¶
主則特𨺚扵肺腑之親夫惟后妃彌遜人主彌恩斯可&KR0026;巳¶
日者吾后省家廟爾某皆以猶子祗服厥事朕何愛一横行¶
郎而不以寵汝惟無忝爾祖以長守冨貴則予汝嘉可¶
　　　皇后親姉故任武節郎閣門宣賛舎人致仕霍漢(臣)¶
　　　妻平凉郡夫人李氏封成&KR0038;夫人故任武&KR0052;郎致仕¶
　　　馬煥妻安化郡夫人李氏封信&KR0038;夫人忠訓郎士¶
　　　廉妻彭原郡夫人李氏封崇&KR0038;夫人¶
<pb:KR4d0233_SBCK_011-1b>¶
敕朕惟古后妃有求賢審官之志而不&KR0059;謁而人主特𨺚於¶
肺腑之親夫唯后妃彌遜人主彌恩斯可&KR0026;巳具位某氏夙¶
以㳤恵友于坤儀日者翟車還省家廟越来相事禮無違者¶
其益湯沐視君夫人尚服寵榮以綏夀祉可¶
　　　皇后親姪孫承節郎李瑜李粲各轉兩官¶
敕具官某等日者吾后還省家廟朕循故事推恩后族自尊¶
及卑罔或遺者尔以幸㑹爰進二階豈不榮哉尚務靖共以¶
綏爾祉可¶
　　　皇后親姪婦故忠訓郎贈文州刺史李斌妻安人潘¶
　　　氏右武郎帶御噐械幹辦皇城司李孝友妻安人趙¶
　　　氏親姪女通直郎充㸃檢贍軍激賞酒庫𫠦幹辦公¶
　　　事韓松妻安人李氏並特封恭人親姪孫孫女右武¶
　　　郎帶　御噐械幹辦皇城司李孝友女孺人李氏特¶
<pb:KR4d0233_SBCK_011-2a>¶
　　　封安人¶
敕具位某氏朕惟古后妃有求賢審官之志而不&KR0059;謁而人¶
主則特𨺚於肺腑之親夫惟后妃彌遜人主彌恩斯可&KR0026;已¶
日者吾后省家廟爾以猶子實来相禮朕嘉與之用益汝封¶
尚服寵榮以無違我齊家之化可¶
　　　皇后親姪女夫通直郎充㸃檢贍軍激賞酒庫𫠦幹¶
　　　辦公事韓松特轉一官¶
敕具官某日者吾后還省家廟朕循故事且酌有司之議推¶
恩后黨而爾来自勲閥雅有&KR0014;稱眷在甥舘亦與幸㑹至於¶
増秩豈不榮哉尚務靖共以綏爾禄¶
　　　皇后親姪女之子&KR0025;事郎韓大用大任各循兩資¶
敕具官某朕惟古后妃有求賢審官之志而不&KR0059;謁而人主¶
則特𨺚於肺腑之親夫惟后妃彌遜人主彌恩斯可&KR0026;巳日¶
<pb:KR4d0233_SBCK_011-2b>¶
者吾后省家廟爾等迺以諸甥亦與幸㑹例進兩階豈不榮¶
哉尚服寵章無忘忠報可¶
　　　皇后親屬進武校尉韓大有將轉承信郎¶
敕具官某日者吾后還省家廟朕循故事且酌有司之議推¶
恩后黨而爾以諸甥亦與幸㑹例進一階豈不榮哉尚服寵¶
章無忘忠報可¶
　　　皇后閤提舉官武功大夫帶　御噐械楊舜卿轉&KR0026;¶
　　　察使¶
敕具官某等方用盛時后妃永懐賢士大夫僕馬俱病而不¶
敢&KR0059;謁於上徒欲為觴酒勞苦之而竟不可得&KR0099;嘆而巳尔¶
服劳宫閫迺以吾后有事家廟之恩至將廉車豈不榮哉而¶
槩之周人何其幸也尚服寵章無忘忠報可¶
　　　皇后幹辦宅&KR0025;義郎張友直忠訓郎沈直各特轉一¶
<pb:KR4d0233_SBCK_011-3a>¶
　　　官¶
敕具官某等朕酌有司之議推恩后族而及其&KR0059;人爾等&KR0408;¶
與幸㑹各進一階其尚恪恭母替爾事可¶
　　　随龍&KR0113;武郎閤門祇候兼皇后閤主管進奉𡊮佐額¶
　　　内翰林醫官太醫局教授王良佐成安郎陳翊額内¶
　　　翰林醫官郭儀忠訓郎幹辦人船伊昱忠訓郎主&KR0249;¶
　　　文字傅昌時忠訓郎掌牋奏劉玘忠翊郎主管進奉¶
　　　周良臣成忠郎掌牋奏黄允文随龍成忠郎浙西安¶
　　　撫司准備將領主管進奉趙友信成忠郎&KR0059;名掌牋¶
　　　奏吴&KR0283;保義郎王寜費師旦承信郎陳琪承信郎轉¶
　　　運司准備差使王演承信郎魏嘉言承節郎薛拱承¶
　　　節郎幹辦人船李祓進武校尉&KR0059;名掌牋李大受該¶
　　　遇　皇后歸謁家廟並特轉一官¶
<pb:KR4d0233_SBCK_011-3b>¶
敕具官某等日者吾后還省家廟朕循故事且酌有司之議¶
推恩后黨而及其&KR0059;人爾等各以幸㑹至於增秩豈不榮哉¶
尚務肅給毋怠其事可¶
　　　秉義郎韓侂胃特授閤門舎人¶
敕具官某朕永惟舊相有勲勞於我家而其裔孫或䝉戚里¶
之澤越在右階無以著見唯是試之後省以發其文官之上¶
閤以華其選尚庶㡬焉爾其懋哉用俟眀陟可¶
　　皇伯太師嗣秀王伯圭合得冠帔一十五道並特換¶
　　　封孺人賜親属内欲將一名與故妻秦&KR0038;夫人妺宋¶
　　　氏封孺人¶
敕某氏古者醻勲賢之劳則及其&KR0059;人况𫠦尊敬自吾¶
夀皇以兄禮之者乎况其君夫人父之同産子乎以其貤恩¶
爵為命婦雖過扵恵朕何愛焉可¶
<pb:KR4d0233_SBCK_011-4a>¶
　　　閤門宣賛舍人㳺恭特授武徳郎落閤職權發遣臨¶
　　　安府兵馬鈴轄¶
敕具官某爾男爵也習於階兼之儀而不閑軍族之事非設¶
官之意矣第其乆勞優以増秩試移賔政徃治戎韜其務赴¶
功以湏噐使可¶
　　　起復武功大夫文州刺史興元府駐劄　御前右軍¶
　　　統制兼知鳳州郭諝特轉復州團練使令再任¶
敕具官某朕以禁旅扞邉而擇將以撫馭之閱&KR0010;云乆西顧¶
晏然方眷其勞就進戎團之峻尚難其代故遲𤓰戍之更爾¶
其茂對新恩踐修舊績式嚴戎律兼緝郡條朕不汝忘將有¶
明陟可¶
　　　皇兄沂州防禦使&KR0096;王奉吴王𥙊祀多才磨勘轉明¶
　　　州&KR0026;察使¶
<pb:KR4d0233_SBCK_011-4b>¶
敕朕崇長宗支以綿帝繫髙爵厚祿冝與共之而猶計&KR0010;課¶
勞循次而進𫠦以昭至公謹成憲也具官某信厚以爲質靖¶
共以自將入不恃家人之恩而出無違於闕庭之禮况以尊¶
屬于今㡬人則&KR0563;陟廉車誰曰不可而必中有司之度積十¶
年然後進之豈朕有𫠦愛哉然而身無吏事之責秩比法&KR0025;¶
之崇其視匪躬盡瘁沒齒下僚者又何其幸也冝對殊渥無¶
忝𫠦生可¶
　　　武功大夫和州防禦使&KR0096;知閤門事兼客省四方舘事¶
　　　韓侂胄特　與落階官臣寮繳奏特與轉行右武大¶
　　　夫¶
敕嘉祐治平之間爾先正可謂社稷臣矣肆列聖寵嘉之施¶
及子孫簡在戚里於焉尚主於焉納后凢可以熾韓氏之門¶
者無愛也具官某蚤以才稱荐膺噐使庀職上閤宣勞累年¶
<pb:KR4d0233_SBCK_011-5a>¶
唯彼横行賞典𫠦吝獨以命汝庸示殊恩一以懽慈福之心¶
一以大忠獻之後盡亦自勉庶穆羣言可¶
　　　武功大夫集慶軍承宣使入内内侍省副都知張安¶
　　　仁除入内内侍省都知武功大夫祁州團練使入内¶
　　　内侍省押班李彦正除入内内侍省副都知¶
敕具官某朕甞稽之周制内宰𨽻於天官夫古道誠未易復¶
也至於建𨺚舊章尚有宣徽院之籍今亦廢矣而別為北司¶
則為之長者顧不當謹擇其人乎是用命爾以肅禁中盖親¶
近之乆識察之詳矣其益靖共以身幸屬母使外廷謂汝不¶
稱可¶
　　　武功大夫和州防禦使帶御噐械于惟&KR0113;武功大¶
　　　夫明州&KR0026;察使𢃄　御噐械楊舜卿並除入内内侍¶
　　　省押班¶
<pb:KR4d0233_SBCK_011-5b>¶
敕具官某自宣徽院之籍廢而北司之長盖難其人朕既差¶
擇之矣則參伍其間以相内治茍不有以自異於輩行而識¶
風指謹憲度者皆不在此選巳然則爾名在四人之數盍亦¶
思報稱者哉可¶
　　　張祐正係随龍祗應勤勞特&KR0024;承信郎¶
敕某日第攀附之勞而偶遺汝盖累年于此矣爰詔有司授¶
之&KR0004;官以見朕懐不忘疇昔可¶
　　　武節郎御前祗應鄭孝友應奉有勞特轉一官¶
敕具官某服勞左右雖無顯庸閱日進官亦國之舊可¶
　　　殿前指揮使左班年代上名劉成等十五人授&KR0113;武¶
　　　郎許元等三人授訓武郎御龍直上名方正等三人¶
　　　授忠訓郎殿前指揮使左右班守闕行門&KR0253;榮十三¶
　　　人授&KR0025;義郎東第一班上名婁勝等四人授承節郎¶
<pb:KR4d0233_SBCK_011-6a>¶
　　　散直上名孟端等七人授承信郎¶
敕某等饗衞士而遣之古也而命以官則彌恩矣徃祗吏職¶
毋替忠勞可¶
　　　皇弟右&KR0101;門衞大將軍復州團練使多𦔳皇弟右&KR0101;¶
　　　門衛大將軍成州團練使多能實及一十年並該磨¶
　　　勘轉防禦使¶
敕具官某等朕崇長宗支以綿帝繫而猶計&KR0010;課勞循次而¶
進𫠦以昭至公謹成憲也以爾靖共簡在近屬眷焉増秩誰¶
曰不冝而須暇十年以中有司之度豈顧有𫠦愛哉以此風¶
厲則為士者&KR0134;矣可¶
　　　入内内侍省東頭供奉官䧏授&KR0009;資武功大夫遥郡¶
　　　刺史霍汝翼轉歸吏部除帶丨御噐械¶
敕具官某自以諸司使改今&KR0009;祿官而内侍與戎行雜矣然¶
<pb:KR4d0233_SBCK_011-6b>¶
而名不在銓曺之籍則猶非秩官是則異焉耳轉而属銓斯爲¶
寵渥爾其敬哉母曰序進可¶
　　　招箭班殿侍訾彦澤在班及十五年&KR0024;承節郎仍舊¶
　　　存留在班祗應¶
敕具官某方罷遣衛士而次第官使之爾以藝成令祗舊次¶
冝益矜舊以湏後思可¶
　　　瀘州軍變守臣張孝芳&KR0013;害特贈三官與兩子恩澤¶
敕具官　朕&KR0026;春秋書盗殺某人夫謂之盗則非死者之罪¶
矣蓋喟然歎曰士大夫或死於不幸而無𫠦歸咎者焉則其¶
𫠦遭之變非必有以取之此仁君之𫠦務白也&KR0038;家閑暇士¶
馬飽&KR0483;受命分閫尊重難危而爾曽無咎端獨罹不測之禍¶
夷攷其治皆率故常則盗起帳下非春秋之𫠦不罪者歟雖¶
然世無叛兵乆矣庸人爲將髙枕有餘爾以名流頋至於此¶
<pb:KR4d0233_SBCK_011-7a>¶
恤典之𨺚豈但汝哀亦以使&KR0071;今者之知懼焉可¶
　　　瀘州&KR0013;害官兵故節度推官杜羙贈兩資與一子下¶
　　　州文學故忠訓郎瀘州駐泊兵馬&KR0101;押安彦斌贈三¶
　　　官與一子承信郎故下班祗應潼州府鈐轄司指使¶
　　　雷世忠贈承信郎¶
敕具官某等苟䏻効死於其長上皆忠孝之徒也瀘盗之興¶
爾等義不顧身各死於帥恤典之厚朕豈有𫠦愛哉可¶
　　　儒林郎前瀘州安撫司幹官郭仲傅失覺察本&KR0550;虞¶
　　　候張信為&KR0333;首&KR0333;作復與賊宴飲相為賔主特䧏三¶
　　　資放罷¶
敕具官某帥死于&KR0333;卒而爾為屬顧欲以卑讇自全可乎削¶
之三階尚用中典&KR0071;今有耻亦豈汝棄可¶
　　　太史局測驗渾儀刻漏𫠦學生周奕特&KR0024;挈壺正¶
<pb:KR4d0233_SBCK_011-7b>¶
敕某今官𩔗非古稱謂而挈壺氏見扵周官爾以諸生馴致¶
於此亦冝知𫠦職矣可¶
　　　&KR0113;武郎閤門㸔班祗&KR0049;霍寛夫供職實及二年與落¶
　　　㸔班二字¶
敕具官某課其年勞正其名稱非徒以叙遷也由是而釋煩¶
辱之事則冝知自貴重矣可¶
　　　部侍郎傀思訪&KR0113;¶
　　　至尊夀皇聖帝聖政特轉一官¶
敕昔者仲尼序書斷自二典以為堯舜揖遜之羙後世弗可¶
及矣矧惟我家父作子述不待倦勤親相授受盖視帝者有¶
光焉則聖政之作豈不足以匹休虞書哉具官某以折𠂻六¶
藝之學發明心傳以同風三代之文&KR0045;厲治効作宋一藝垂¶
之無竆及此奏篇朕為之序日上慈扆　夀皇嘉焉藉使仲¶
<pb:KR4d0233_SBCK_011-8a>¶
尼在冝如何表異之而有司以故事第賞爰進一官此朕之¶
𫠦甚不愛也可¶
　　　祕書省著作郎黄由沈有開著作佐郎李唐卿王容¶
　　　太常丞兼　&KR0038;史日暦所編𩔖　聖政檢討官章頴¶
　　　將作少監黄艾並該&KR0113;進¶
　　　至尊夀皇聖帝聖政内黄艾係&KR0052;&KR0113;不&KR0052;進各特轉¶
　　　一官¶
敕具官某等昔者仲尼序書断自二典以為尭舜揖遜之羙¶
後世弗可及矣矧惟我家父作子&KR0274;不待倦勤親相授受盖¶
視帝者有光焉則聖政之作豈不足以匹休虞書哉爾等各¶
以名儒載筆東觀作宋一藝垂之無竆及此奏篇朕為之序¶
日上慈扆　夀皇嘉焉藉使仲尼在冝如何表異之而有司¶
以故事第賞爰進一官此朕之𫠦甚不愛也可¶
<pb:KR4d0233_SBCK_011-8b>¶
　　　承信郎&KR0101;潭州南嶽廟徐靖忠訓郎祕書省書庫官¶
　　盛端友訓武郎&KR0101;祕書省門梁周弼翊郎趙章該進¶
　　至尊夀皇聖帝聖政各轉一官¶
敕具官某皆賞典也而他以待煩辱之勞至以𨽻書局進官¶
則稍寵矣爾尚勉思無忘忠報可¶
　　　武功大夫䧏授昌州刺史帶　御噐械霍汝翼該進¶
　　　至尊夀皇聖帝聖政特轉成州團練使¶
敕具官某鈆槧之勞繄學士大夫力也而無人乎其間則安¶
䏻関乙夜之覧今也奏牘来上俞音不遲慈庭有懌册府改¶
&KR0026;是誰之助歟則以爾靖恭實與執事通逹中外其勞實多¶
夫以文字得官皆徳賞也進之遥刺孰曰不可其尚勉思以¶
稱殊渥可¶
　　　宗正少卿鄭汝諧奉使囬侍轉一官¶
<pb:KR4d0233_SBCK_011-9a>¶
敕具官某爾以老師宿儒衘命萬里&KR0113;隣好扵北庭縉紳徃¶
徃憫勞汝矣朕&KR0026;春秋使騁之際楚人欲傲晋叔向以其𫠦¶
不知而不&KR0014;晋人亦曰鄭子産愽物君子也而皆異其禮有¶
以大&KR0038;而㣲老師宿儒專對四方非𫠦以令逺人見也迨兹¶
歸報亶焉無闕而書勞進秩但循故事豈朕𫠦以相勞苦之¶
意哉爾其少休嗣有寵数可¶
　　　閤門舎人兼　皇子嘉王府内知客譙令雍奉使囬¶
　　　特轉一官¶
敕具官某擯上閤之儀聮朱邸之事皆華選也爾以趣操文¶
藻至於共二可謂吾親臣矣是用命爾介于膚使衘命萬里¶
&KR0113;&KR0010;聘於北庭迨兹歸報亶焉無闕則朕𫠦以相勞苦之意¶
何但循故事增秩哉有它掄用朕不汝忘可¶
　　　奉使親属一員淮東安撫司幹辦公事譙令憲准備¶
<pb:KR4d0233_SBCK_011-9b>¶
　　　差遣一員新&KR0101;明州贍軍酒庫黄仁&KR0073;書状官一員¶
　　　新明州昌&KR0038;縣主簿楊正臣指使將仕郎葉時中將¶
　　　仕郎鄭如等囬桯各轉一官¶
敕具官某等凡出疆者有賞𫠦以勞苦之也爾𨽻使事與於¶
驅馳迨兹㱕報書勞進秩蓋&KR0038;舊章朕豈汝吝可¶
　　　閤門宣賛舎人宋克俊夏允言閤門祗候蔡唐卿来¶
　　　䖏恭並該應舉人使十次賞各轉一官¶
敕具官某等賛儀上閤䏻與聘客周旋十不失一亦旣勞矣¶
課効增秩盖&KR0038;舊章尚益靖共以湏噐使可¶
　　　浙江潮神順濟廟善利侯祈禱感&KR0063;特加忠靖二字¶
敕某神朕固不為祕祠專鄊其福也至四方長吏有為吾民¶
請曰某山川之神能惠其境中則褒崇之典朕靡愛焉以庶¶
㡬古蜡百神之義矧惟濤江近在寰内而有司以報禮未&KR0091;¶
<pb:KR4d0233_SBCK_011-10a>¶
將侈大之用錫羙名以&KR0025;民欲神尚終恵使世世享可¶
　　　𡊮州仰山神特加父母妃施子婦封號¶
敕某神等朕固不為祕祠專郷其福也至四方長吏有為吾¶
民請曰某山川之神&KR0014;惠其境中則褒崇之典朕靡愛焉以¶
庶㡬古蜡百神之義惟仰山之神禮以王祀而自江以西猶¶
未慰滿是用推本父母施及子婦或𨺚品秩或衍稱號朕𫠦¶
以寵嘉神貺以&KR0025;民欲者如何哉尚終恵之俾世世享可¶
　　　知平江府沈楑奏五龍靈濟廟乞加封第一位龍¶
　　　王封東靈侯第二位龍王封西侠第三位龍王封中¶
　　　侯第四位龍王封南平侯第五位龍王北寕侯¶
敕某神等朕雖不令祠宫祝𨤲專鄊獨羙至四方長吏有為¶
吾民請曰某山川之神能恵於其方則褒崇之典朕靡愛焉¶
以庶㡬古蜡百神之義矧惟五龍以時節雨暘功著近甸雖¶
<pb:KR4d0233_SBCK_011-10b>¶
良二千石雅不言機祥而具道𫠦以然之故文詞爛焉爰錫¶
命書秩以𠊱爵則𫠦以寵嘉神貺以&KR0025;民欲者何如哉尚終¶
恵之俾世世享可¶
　　　懐安軍金堂縣進士&KR0058;崇禮年一百三&KR0010;遇大禮恩¶
　　　特&KR0024;迪功郎致仕¶
敕某昔在元祐合𥙊于圜丘之&KR0010;而汝以生於今五朝矣朕¶
方奉觴兩宫為萬&KR0010;夀迺如髙年甚心羡之爰因郊賚登諸¶
仕版以見吾貴老近親之意且以教天下之孝也可¶
　　　翰林醫愈充　重華宫擺鋪軍兵醫治兼臨安府駐¶
　　　泊㸔醫邢守中到官及二年轉額外翰林醫痊¶
敕具官某天官之属六十而醫命士二十有八人周家之重¶
醫也如此再&KR0010;無失爰進一宮此又吾家法也徃服明恩毋¶
怠爾事可　止齋先生文集卷之十&KR0320;¶
<pb:KR4d0233_SBCK_011-11a>¶
