# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 43


問十四首¶
問以文詞取士而病其不以實學應科難矣唐之科目
繁宻¶已甚然兼采譽望不專决於一日之藝猶少近古
國朝雖¶視唐制加詳而祖宗盛時蓋有自藩邸熟聞其
人已迺定為¶進士第一而大名舉子尚以徳行自相推
先國子監嘗遺進¶士有司尋復懐賦上殿詔特取試禮
<pb:KR4d0233_WYG_043-1b>
部蓋有唐之遺風焉賢¶公卿大夫率於是乎得之粤自
一切任法而槩以䋲尺之文¶雖有茂材異等語不中程
輙弗第録繇是場屋始以綴輯揉¶熟滛靡之文相師而
士氣日卑議者病之逮以時務發策以¶求實學要之不
離於文詞胡能相逺周漢之制誠不可卒復¶伊欲尋祖
宗之美稍寛學校貢舉之法以漸復唐舊宜不甚¶難施
行而難者咸曰世(闕/)益薄人益不足信將以私意撓公<md:KR4d0233_SBCK_043-1b>¶道不備法而後可夫自鄉貢不得以待闕官考試日者
<pb:KR4d0233_WYG_043-2a>
銓選¶又增委保之員而國之貴游子弟將置别頭若是
亦已察矣¶於今士風何所損益諸君其各誦所聞焉¶
問議臣以太學補諸生羣試者動以萬計故改制以約
之以¶天下間歲舉子之數百取三焉謂之待補蓋其嚴
如此而邇¶臣之請迺欲博訪勲賢之後淪於編户者皆
得附試胄監如¶國子生夫均之為士也禁其為舉子者
而開其為國子者何¶哉且禁其為舉子者固曰將以抑
競進也以今閩浙諸郡誠¶不可不抑然徃歲邊郡復言
<pb:KR4d0233_WYG_043-2b>
二廣之士率二十餘年赴春官¶者累數千人而上第者
不能以十數方欲尋漢故事以户口¶率别路以考之以
示優異夫均之為舉子也既抑内郡復於¶外郡加優焉
何哉開其為國子者固曰將以勸世族也欲其¶知學誠
不可不勸然近制自在京釐務官不得以緦麻親附<md:KR4d0233_SBCK_043-2a>¶監
試甚者雖公卿大臣去國逾月則子弟不得補國子生
夫¶均之為國子也在於昔寛之而今者顧吝嗇又何哉
上方嘉¶與㝢内之士共成治功而有司選舉之説不勝
<pb:KR4d0233_WYG_043-3a>
異意且均一¶之政何所彼此茍無旌别必且猥并二者
之論未知折衷諸君¶其切瑳究之庶有合焉¶
問漢兵制皆秦制也自遷固諸史云爾夫漁陽之事秦
效亦¶可覩矣而終漢無驕卒之患何歟將隄防之禁特
宻歟田家¶子至不識尺籍五符而發諸侯兵或有非虎
符騐者其隄防¶果有以過乎秦否也或者繇戍之法簡
以便歟以淮南地逺¶徃來中都者甚苦西北邊郡五尺
以上不得休息吾未見其¶簡且便迺若是然也不然則
<pb:KR4d0233_WYG_043-3b>
餽餉足而賞賚之優歟塞卒乏¶糧戰士無禄上功幕府
輙見繩於文吏蓋當時已病之矣又¶不然則士安於將
素有以撫循之歟觀漢諸將大抵臨事輙<md:KR4d0233_SBCK_043-2b>¶置不聞其兵
乆𨽻焉者也抑有甚惑焉宰相之子不免戌邊¶而故二
千石將軍都尉猶給軍賦亦甚亡等矣而士大夫不¶以
觖望又何也積是數者非制之得然則果秦制也而成
敗¶異變豈獨幸然耶不惟士然凡漢置將奪之軍可也
廢之可¶也累功不封可也甚者誅放而卒莫敢握兵於
<pb:KR4d0233_WYG_043-4a>
境負固以要¶上何因而得此不惟邊將自京師南北軍
詣城門兵屯一時¶典領位尊寵渥幾震主之威而亟拜
亟罷無一人愠恚裴囘¶而吝權者又何道以馭之歟蓋
聞光武之興罷都𨽻升尉職¶削功臣之權而省材官騎
士不置所以為兵慮詳矣東都顧¶竟以兵斃無迺濶略
者善而二者拙耶方今養兵甚厚而屡¶驕將帥無顯功
徃徃富貴極矣而意不滿上㤙視漢有加焉¶而無其報
厥咎安在願與諸君商漢氏之得失而悉數之以¶推見
<pb:KR4d0233_WYG_043-4b>
其明效據古馭今將於是乎取焉<md:KR4d0233_SBCK_043-3a>¶問漢理財稱蕭相國而史佚其事夫巴蜀之饒武帝用
之西¶南夷矣悉租賦不足以更費至以都内錢續之均
巴蜀也而¶相國以饟東郡數年無乏事闗輔流民往往就
食其中其計¶果安出歟然尚有可解者曰武帝逺輸耗
耳諸葛武侯又用¶之關隴出師曾不過武功木牛流馬
之智工矣而轉輸輙不¶繼夫以相國視武侯未能逺過
而武侯迺若此其缺安在方¶漢初定大啟九國居天下
<pb:KR4d0233_WYG_043-5a>
大半各擅其賦天子所自有僅十¶五郡列侯公主頗邑
其中自山澤之租各自爲私奉養外纔¶十五税一耳而
治宫室建城闕講朝儀調兵山東無虛歳迄¶無經費之
慮武宣以來諸侯之地亡慮多削入漢一日省酎¶奪侯
者百餘國大者至三四萬户賦入視曩時絶逺甚而用¶
力益勞征算日益繁亦必有故矣元狩元封之間天下
蓋多¶事矣始元以來號稱富實宣帝蓋英主也一時司
農又善為<md:KR4d0233_SBCK_043-3b>¶計而西羌之役大司農錢輙不贍於用甚者
<pb:KR4d0233_WYG_043-5b>
請糴邊糓百萬¶斛不能具何直若是廩廩也方今版圖
西奄岷冡巴蜀之饒¶自若也北界淮濵嶓漢之陽東薄
於海南亘畨禺所謂九國¶之略又十有六七恭惟祖宗
盛時關河三邊宿兵迨五六十¶萬大抵倚辦東南為多
今戍邊之衆(闕/)與河陕而東南所入¶視舊増羡計臣顧
以日月為憂蓋嘗推漢之所以嬴縮而不¶得其故且於
今重有惑焉願悉陳之如欲曰得蕭相國者而¶後可又
似迂濶不切於事情者矣
<pb:KR4d0233_WYG_043-6a>
問風俗與世汙隆其所由來蓋非歲月之故矣周漢之
季可¶謂俗弊漢興經營四方日不暇給其教化未甚明
其學校未¶甚興其公卿大臣多出戎行而學士經生相
與講明者尚缺¶如也秦氏餘習曠然丕變髙者光明碩
大可以任重其次亦¶篤厚忠實烝烝不至於姦下迨甿
庶莫不自愛重於犯法自<md:KR4d0233_SBCK_043-4a>¶唐衰及于五閏俗益大壊藝
祖龍興曩時機變傾覆嗜利亡恥之風¶一旦銷磨無復
存者文武遺烈可以燕及數世嗚呼盛矣以¶余論漢之
<pb:KR4d0233_WYG_043-6b>
澤至於隴西士大夫以李氏爲愧而本朝之在人¶心者
雖鐫工不肯附名黨錮之碑三代之盛庶幾焉夫以三¶
代積累漸磨之功深矣顧成效若彼未聞以大敝積壊
之餘¶曾不必世百年而興起若是易者是則何道歟豈
所謂今古¶之異事半而功倍者歟誠若是聖天子當宁
慨歎以善俗為¶問十餘年于兹矣而未覩其變則其咎
又安在歟諸君試跡¶前事以稽當今之故本末源流必
有可指陳者矣
<pb:KR4d0233_WYG_043-7a>
問以當世之治亂成敗考論古今之士畧可覩矣春秋
之季¶晏子在齊叔向在晉蘧伯玉在衛季札在吳皆賢
士大夫也¶然浮沉自愛無所能發明功名者申韓蘇張
蓋戰國傾覆之¶徒耳而富國强兵所試輙効此其故何
也漢自元成以來士<md:KR4d0233_SBCK_043-4b>¶習偷堕視東都節義有愧焉及觀
亡新之敗寇鄧耿賈之倫¶拳拳於漢卒復舊物三國鼎
分則散為曹吳之役者不可¶勝數其不忍捨漢者諸葛
亮數人而已是何節義成俗而¶識所嚮者滋寡也唐襲
<pb:KR4d0233_WYG_043-7b>
八代之衰歴房杜姚宋不能救也詩¶至李杜文至韓栁
經術至啖趙庶幾乎古而唐(闕/)衰矣内則¶朋黨外則藩
鎮皆一時之俊何没没也將所謂文與政通者¶非此之
謂歟宋興七十餘載百度修矣論卑氣弱儒士猶病¶之
及乎慶厯始以通經學古爲髙救時行道為賢犯顔納
説¶爲忠嗚呼盛矣然向者丁冦吕范之朋黨興而復熄
慶厯以¶後則朋黨遂熾而不可救而世故亦非向者之
覩矣豈論卑¶氣弱迺所以為盛時耶有司惑焉願與諸
<pb:KR4d0233_WYG_043-8a>
君訂之¶
問恭惟主上嘉與宇内之士共成茂功日者除吏不以
年勞¶不以等級庶幾學士大夫洒心自奮行有歴年而
齷齪守文<md:KR4d0233_SBCK_043-5a>¶之慮未易於是順考祖宗之憲(闕二/字)流品不
著左右所以并¶包兼容徳意甚備士思所以報稱捨此
時尚安須耶仰惟前¶朝訓廸在位雖無察察旌别殊異
案其式程陟降抑揚厥有¶㣲㫖願與諸君共紬繹焉以
備採擇迺者改秩有雙轉有細¶轉均之入寺丞監丞耳
<pb:KR4d0233_WYG_043-8b>
或自大理或自衛尉均之入員郎耳¶或自屯田或自虞
部於是有帶館職顧與試䘖等者有以兩¶使職官顧與
判司簿尉等者艱易不相絶也今將比而同之¶歟迺者
循資或以四考或以五考或以七考蓋淹速有如此¶者
今舉不以日月爲功歟迺者任子有銓銓有限年今得
例¶從調歟迺者特奏進士蓋或隔郊然後官之攝官然
後考第¶之矣今與正奏槩無所齟齬歟迺者堂後官流
外雖有髙爵¶位不過郡丞佐今皆可以踐清要歟迺者
<pb:KR4d0233_WYG_043-9a>
以贓免叙復若員¶郎則自水部以轉與他官特間然今
清雜之庸若無罪然歟<md:KR4d0233_SBCK_043-5b>¶推本九重之意所以為是混一
流品并包兼容蓋曰勸士焉¶耳有如一遵舊章清濁畢
見無乃非所以爲勸歟但曰勸士¶毌以見清濁為也或
者非順考祖宗之成憲歟然則如之何¶而可¶
問古者詢民於射以進士由是而擇於澤試於官而得
爲大¶夫若卿諸侯故禮樂修明而無敵於天下日者聖
天子深監¶文弊采擇議臣之奏爰詔進士乙科以上兼
<pb:KR4d0233_WYG_043-9b>
試之射文武官¶自五品人錫藴射於禁囿稽之往古將
宜於今四方之士亦¶既靡然向風矣蓋聞射禮自漢而
下但曰朝儀具文云爾用¶之戰鬬往往屬諸羽林期門
材官騎士之倫是故升降揖遜¶野人莫之識佽飛射聲
之伎亦不於經生學士取也今也不¶閲於田不習於鄉
校而徒試之廷得無若具文然者如必曰¶閲於田習於
鄉校次第而後至則井牧鄉黨之廢乆矣或曰<md:KR4d0233_SBCK_043-6a>¶雖難卒
行盍少近古故事陕西有弓箭手河北有弓箭社得¶古
<pb:KR4d0233_WYG_043-10a>
寓兵遺意而取士無與焉宜舉行之頗依漢選六郡良
家¶子爲郎之制間歳大比以秀異者上之於春官春官
雜用今¶武舉法既射然後科第其文詞於是而試之廷
髙者試補吏¶下者報罷其舉送若考試官亦頗依漢選
舉法有賞有罰若¶是則庶幾乎古或曰士文勝乆矣必
且失業或曰民未知禮¶而閑於武事將有他患然則古
終不可復歟諸君幸相與圖¶所以稱明詔之意¶
問春秋以來楚之卿材晉不如也而越有君子六千人
<pb:KR4d0233_WYG_043-10b>
東南¶盖多士矣説者顧曰漢以豐沛功臣定天下唐初
人物并汾¶居多熈朝慶歴元祐之盛大抵關洛諸公卓
有聞焉而東南¶之士功業不槩見於世何歟吳中子弟
荆楚劍客宣潤弩手¶班班見史籍皆天下勁兵處也薄
置都尉九十而九江臨淮<md:KR4d0233_SBCK_043-6b>¶㑹稽丹陽豫章財各一尉且
他復缺畧唐府兵六百三十餘¶所江淮兩道不過八九
中朝義勇亦但取之關河三路夫茍¶欲强兵者必在西
北豈其民亦不足用歟九州之險捨河渭¶則江漢淮海
<pb:KR4d0233_WYG_043-11a>
矣而山林沮澤之多至荆揚而窮用武之國莫¶加焉竊
迹前事七國之秦楚三分之吳魏五閏之周唐成敗¶異
效迺若彼夫形勢抑豈獨弱歟自昔轉輸之富曰江淮
最¶而鹽也茗也香礬珠貝之屬也視田賦又數倍世所
謂財貨之¶淵者方今擅有之矣比年大農之用厪厪無
乏夫是數者之¶利自若也又何繇若是然歟儒者實知
務才之不競兵之不¶鋭形勢之不及財用之不繼務孰
急此者而但曰勿講舉而¶咎之東南之故則何貴於儒
<pb:KR4d0233_WYG_043-11b>
者孟子曰得百里之地而君之¶皆能以朝諸侯有天下
况以四海之半又况古人有用之如¶前所陳者矣豈曰
不可願諸君疏其方畧以告<md:KR4d0233_SBCK_043-7a>¶問古者重戎事宜亡一闕而舟師不槩見於經何哉舫
人習¶水著於明堂月令之書而世所行太公六韜蓋有
水戰云然¶則古有之而失其傳耶案周制徒出於井馬
出於邱車出於¶甸旗皷甲兵率賦民為之假令有舟師
豈徒無所取給歟而¶莫詳其制何也春秋之季東諸侯
<pb:KR4d0233_WYG_043-12a>
亟用之矣伐兵之役楚舟¶以無政無功然則舟師宜亦
有政明年(闕/)掩以井牧之法治¶楚兵賦車籍馬而舟楫
不與夫舟楫不出於井牧之賦將安¶出歟吳疆之役沙
汭之役繼此累見豈其取辦於倉卒之間¶敺民而用之
歟越之報吳也凡四萬五千人而習流二千耳¶越固澤
國也而可以水戰僅乃及此若然吳越之民殆未必¶盡
習歟夫舟無定賦士無素習安在其爲東南之長而類
以¶得志何哉漢於邊郡置車騎水處置樓船各有員數
<pb:KR4d0233_WYG_043-12b>
且算賦¶漢所以治庫兵車馬者也水處以樓船易車騎
其亦以算錢<md:KR4d0233_SBCK_043-7b>¶充費歟否則未聞也案地理志廬江有樓
船官今夫水處不¶但廬江郡而已也他郡不置而廬江
獨設官意者度縣官錢¶治船艦於此歟博考諸傳則尋
陽有船㑹稽有船博昌有船¶桂陽零陵豫章皆有船夫
廬江獨設官而他郡類有之豈其¶非在官之船故無司
存歟不出於官而調之民是亦所謂取辦¶倉卒間耳亦
得有員數耶謂無員數也傳有之曰因南方樓¶船士二
<pb:KR4d0233_WYG_043-13a>
十餘萬人以擊南粤而淮南之書亦有所謂樓船卒¶水
居者斯其爲有員數昭昭矣士有員數其船栰不以倉
卒¶辦也亦昭昭矣然則舟孰從而具士何如而役可得
而考歟¶中興以來材官騎士既罷而三郡棹卒四部黄
頭班班猶見¶豈尚沿西京之舊歟江左六朝舟師甚設
而制度缺畧不著¶梁史有公私船之稱大抵或官或民
初無所定陳之末載防¶戎船艦悉還都下江中至無一
隻以此推見誠無足云者至<md:KR4d0233_SBCK_043-8a>¶唐制府兵於樓船未有處
<pb:KR4d0233_WYG_043-13b>
也然而荆襄縂管兼綂水陸鄂岳¶出討大(闕/)步艦亦必
有法矣而兵志無傳焉抑又何哉方今¶江海要擊其備
嚴矣間者有卒然之警猶調民艦以佐王旅¶漁賈無擬
發之常州縣有乏興之遽一時趣督往往條理未¶彰或
被其患伊欲以鄂渚之戍施之沿江自荆達揚許浦之¶
戍推之沿海自吳達閩聨次比伍輯以軍政使之大小
相維¶逺近相及而稽之周漢參之楚越按之梁唐之間
靡有成憲¶且夫治船置卒多縻官錢胡能贍之一切科
<pb:KR4d0233_WYG_043-14a>
民則有不忍儻¶曰國家暇時姑置勿講卒有檄發閩浙
騷然尚循舊貫財戍¶要津而氣勢不通無益攻守宜安
設施幸諸君察察陳之毋¶徒曰道徳藩籬將安用此¶
問昔者大禹排淮决漢導三江定震澤而荆揚之患去
方今¶淮甸爲國藩籬震澤近在股肱郡言水利宜無先
焉蓋聞毗<md:KR4d0233_SBCK_043-8b>¶陵吳興之間淪為沮洳者皆故墟井聚落也
桑田積多征賦¶積减説者頗咎漕堤曰禹迹三江僅松
江存耳自堤作而江¶不足以㵼湖繇是歳患澇溢宜决
<pb:KR4d0233_WYG_043-14b>
之便是説則然矣顧今行¶都北門堤居孔道芻糧䘖艫
可以坐集他如商旅之湊傳之¶速使聘之便捨此(闕/)無
由焉朝而亡堤數者夕告病矣如之¶何况沿堤以東放
于海斥往往桑麻沃懋利刺彌衆卒然隳¶壊怨讟交作
如之何往者范文正公欲疏㶆浦以就松江之¶流蘇文
忠公欲立千橋以通漕堤之壅儻可行乎雖然當范¶公
時曾未有堤也殆不可與今同論若曰千橋橋成堤潰
則¶患在數年之後與在旦暮何異未見其可也或曰六
<pb:KR4d0233_WYG_043-15a>
朝都建¶鄴運道不由京口蓋自破崗瀆入秦淮自淮入
江而破崗之¶東下荆溪道今蘇湖二州間所謂下塘者
可以徑度設若無¶堤漕將出此雖然曩時都建鄴惟便
漕斯已耳今都臨安<md:KR4d0233_SBCK_043-9a>¶匪直為漕慮也假令萬一有疆場
之事長堤七八十里真所¶謂枕席上過師者廢陸而川
是内自阻而他患且如故又如¶之何(闕/)堧陂堰不可勝
計卒難徧復其不可不復無過數處¶泗口可以趨廣陵
渦口可以向六合肥口可以下合肥古人¶於是因田以
<pb:KR4d0233_WYG_043-15b>
設險因農以置屯大抵安豐以東則有芍陂鹽¶城以西
則有射陂其間斷流為阻則廬江有舒水龍舒有皖¶水
巢有巢湖滁有滁水六合有瓦梁淮隂有白水塘皆用
兵¶所逕也欲阻北道要無易此頗聞今兹豪右之家名
田一畆¶占地數頃阨塞類有主名矣何從而得之强之
而歸縣官耶¶必紛然其擾不忍强民則地勢不比民居
不聨而可以屯田¶者未之有也或曰更以他地否則歸
之直夫冒地以要公上¶倖民之利也為國而利倖民奚
<pb:KR4d0233_WYG_043-16a>
以爲政若但曰官治陂堰俾¶民自耕土曠人稀終為棄
壤然則又如之何而可鄧艾之迹<md:KR4d0233_SBCK_043-9b>¶杜預廢以成功何敬
洙復以貽患夫豈皆不足為耶事有召¶禍法有起姦自
昔病之矣淮浙之間而水利不興焉何以為¶國徒利之
興一切不顧必有被其殃者願諸公切磋究之有¶司將
擇其中焉至若江漢以南嶓塜以東凡見於馬遷之書¶
班固之志桑欽之經何者所當修理科鎻條畫世所論
著若¶白氏之記六井曾鞏之叙鏡湖單鍔之論西浙何
<pb:KR4d0233_WYG_043-16b>
者所當依¶用併幸毋畧¶
問仰惟本朝至仁宗盛大仁厚擬周成康而過漢文景
也自¶徳行言語政事文學極人物之成具在其時是何
其盛哉蓋¶歴年過於文景之相繼而事業何止淳樸無
他而已彼好治¶之心不宏如賈誼董仲舒為諸侯傅為
博士無事功可述也¶仁宗朝士由一介恢振斯文卓然
配古者四方相望而不世¶之賢能大用顯承與夫彚征
于時衆矣慶歴間屢出手詔開<md:KR4d0233_SBCK_043-10a>¶天章閣鋭然以天下事
<pb:KR4d0233_WYG_043-17a>
責成大臣然後諸公奉行佐助不為¶無大功者而韓公
范公富公獨當建議又收用端(闕/)增置諫¶臣中外議論
相應如明按察抑僥倖去冗食謹入官選將帥¶之類韓
公所疏非一至范富二公俱條當世急務如取士安¶邊
之要减任子革磨勘謹赦令厚農桑擇守宰易監司數
事¶而范富二公有所條相類而所條畫不同者又欲參
其所長¶大體三公所陳汲汲於進才能退不肖而去宿
弊也浸以施¶行矣而醜正者(闕/)去之他日所以委寄二
<pb:KR4d0233_WYG_043-17b>
府賜給筆札體¶貎不殊倉猝固或未足數而不自同於
諸生對䇿者其歸¶而條上亦有可言歟此其尤著者班
班上下若近若踈所¶以為人才之盛皆可考也夫事有
本末有名實有凡目而緩¶急細大係焉願以獨盛之日
人物之盛所以有意太平或用¶或言者備陳之將以仰
禆今日大有為之治毋易言也<md:KR4d0233_SBCK_043-10b>¶問治亂廢興之故數千載間其既有聖賢之效者所不
論矣¶自餘豈無渺然長思放言而太息者要皆謂成康
<pb:KR4d0233_WYG_043-18a>
後無善治¶周孔逺無正學其志往往磅薄宇内而求一
世之盡從吾説¶而不可得也然至今獨以孟氏為是其
果然乎彼荀卿於制¶作之原富强之效視帝王六經所
論無一不周揚雄雖不如¶荀之詳也如梡革斷鞠所以
諄諄於唐虞成周云者意亦獨¶至自餘有師説家法者
陳經制長䇿者俱非魏晉以下所可¶及王通謂可以再
造彛倫而悲末世之茍道韓愈推孟氏之¶功不在禹下
原道所言亦非他儒者能及之雖然愈則曰孟¶氏之死
<pb:KR4d0233_WYG_043-18b>
不得其傳焉自是舉世同聲和之顧豈無人哉抑孟¶氏
之名已尊而人不敢異議也果有所見哉此不可因人
而¶言也本朝歐陽公之門學者方盛尤善論文學政事
恥一事物不¶知泰山徂徠間則有行修經明學者所謂
師表湖學胡公尤<md:KR4d0233_SBCK_043-11a>¶篤治道其學者多有才效號為學術
尤備汝南周氏二程先¶生關中張氏以道學倡天下論
學在當時遺言至今日世亦¶户知之矣雖然成康周孔
之後道術為天下裂治效泯然不¶知由起之故所謂渺
<pb:KR4d0233_WYG_043-19a>
然長思放言太息數世不過幾人而論¶議顧不復有如
孔孟之一藉彼荒唐之鳴長短之説如昔日¶之甚不知
學者何所取為不(闕/)之證以敵異端歟今而曰伊¶雒云
也自周孔以來寜獨賢歟其間作者多矣若貎敬口¶是
因人之言則非學者矣彼其曰治國平天下物有先後
也¶致知格物云也篤恭而天下平也無實可議無證可
考夫作¶王制議大事儻幽冥而不知漢儒且深病之是
其所論尚未¶周歟雖然彼其考古今精矣而顧多論大
<pb:KR4d0233_WYG_043-19b>
體何歟其有得於¶古今之精所以守經遭變者可得聞
歟若是與孔孟之傳無¶一不相似也則委吾心布四體
以求聖王之奥可也若不能<md:KR4d0233_SBCK_043-11b>¶自信終身悠悠於一二之
見則如昔之作者皆罪之書不云¶乎九川滌原四海㑹
同願歴考作者相與輸中心而講之毋¶徒游言而已¶
問周官六典各有攸司而其間錯綜不齊若相輸而不
相次¶何歟司馬兵官也宜凡夏官之屬皆介胄之士師
田之役也今也¶司士掌羣臣之版正朝儀之位而𨽻於
<pb:KR4d0233_WYG_043-20a>
司馬且夫掌羣臣之¶版與介胄之士不可以同僚也正
朝儀之位與師田之役不¶可以聨事也而周官顧合為
一無乃非其倫乎豈以為折衝¶俎豆不過闕庭之上乎
不然則必習於賓贊之儀而後可以¶治軍旅乎或者以
為是秦火之後簡編雜揉然也儻以為簡¶編之雜揉而
今制右選之士言事上閣殆有若周官之遺意¶則又未
可以咎秦火矣其推原古今設官分職之本詳著於篇¶
　
<pb:KR4d0233_WYG_043-20b>
　
　
　
　
　
　
　
　止齋集卷四十三¶
<md:KR4d0233_SBCK_044-1a>¶
<pb:KR4d0233_WYG_044-1a>
欽定四庫全書
　止齋集卷四十四¶　　　　宋　陳傅良　撰
