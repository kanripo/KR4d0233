# -*- mode: mandoku-view -*-
#+TITLE: 止齋集
#+DATE: 2015-09-23 10:23:01
#+PROPERTY: JUAN 34


王簽判¶
貴名方起誰不納交暮景已侵胡然辱贈豈左右之過
聽以¶徃來之游談否則好謹将以成大顧此道之不
作當古人¶而與求某官學足以逢原言足以行逺博極
百家之說斷以¶中庸奄觀三變之文歸於爾雅如迫逐
<pb:KR4d0233_WYG_034-1b>
功名之㑹則從容議¶論之流嘗試緒餘蔚為舉首况廼
占五緯盖荆州分野之祥¶而其應三魁皆嶽麓同門之
舊天無虛象事未前聞永惟興¶宋以及今僅見聚奎而
有此信如公等端為時生曽謂陳人¶可堪華問某方恨
盍簪之無所不圖乗傳之有期先之報章¶行矣拜况湏
乃留更僕盡聞他日之行藏恐不俟駕車已繫¶吾人之
消長<md:KR4d0233_SBCK_034-1b>¶　　　答長沙宋知縣謝解
<pb:KR4d0233_WYG_034-2a>
譽處甚休計偕何晚聞之有識僉曰攸宜共惟國家之
多賢¶本於科目之取士盖以逺大之業在於章程之不
違招徠之¶公甚於聲譽之兼採所思亦多新進少年斐
然之作不必能¶得故家舊族試可之才誰為羽儀増重
場屋某官中庸之學¶爾雅之文奕世源流一家機杼士
無知己固宜連枉於有司¶人亦勝天豈能厚誣扵君子
矧如門戸屬此弟兄盖嘗聞乾¶道千佛之經尚未繼天
(闕/)三人之選惜者有日意其在兹某¶偶因乗傳之来遂
<pb:KR4d0233_WYG_034-2b>
託(闕二/字)之舊喜於善類上賢能再拜之書¶憂在瘝官無直
諒多聞之友¶
　　　賀范提刑¶
摻别呉門未知後㑹来宣楚甸乃與旁觀爰方拂篆之
初罙¶甚盍簪之喜某官清朝聞望昭代典刑冨貴功名
雖今多士<md:KR4d0233_SBCK_034-2a>¶風流藴藉如君㡬人蚤結聖眀之知浸躋華
要之路過家上¶冢陳義固髙攬轡登車須賢為急言念
江湖之阻嘗煩廊廟¶之憂兹惟祥刑可以弭盜茍吾使
<pb:KR4d0233_WYG_034-3a>
無訟用能鞠草於圜扉則¶人自不寃安得弄兵之赤子
少屈以此遄歸有期某嘗託下¶風又聫小事平生久要
誠知不遐棄之心世事多違恐有母¶疾驅之詔¶
　　　答諸郡賀冬¶
十國為連仁聲相逮七日来復福履攸同乃如䝉成敢
不胥¶慶某官以縉紳先生之望為五等公侯之尊政與
時新既於¶昭於永譽天惟民視宜茂介於鴻休過觀上
考之聞即對遄¶歸之寵某相依幸甚善頌云何敢以景
<pb:KR4d0233_WYG_034-3b>
於南至去極漸近之¶占以為剛自外来為主於内之應¶
　　　與趙安撫賀正<md:KR4d0233_SBCK_034-2b>¶元年正月肇開與物之春同姓一家均被自天之禄廼
如胥¶慶矧在焉依某官以當代之英作大宗之翰如晉
二文而受¶彤弓之賜如武五宗而分赤社之封方茂對
於寵光用亶乗¶於穀旦某幸聫小事竊借餘光喧馬盍
簪遥想朋来之頌燕¶毛序齒宜遄天揖之班¶
　　　與張運判賀正
<pb:KR4d0233_WYG_034-4a>
元年春正月式㑹乾初名卿材大夫宜居泰内廼如胥
慶矧¶在同寅某官累朝故家多士先進以道山蓬莱之
舊出董計¶書以國風雅頌之流下行吏事方亶乗於榖
旦将茂對於龍¶光某偶托下風毎資餘潤豈徒使騁致
憶别之雙魚所冀¶工歌聴勞還之四牡¶
　　　答郴州丁守¶
見靣未見心昔尚牽扵毁譽同功而同過今廼得於戚
休永<md:KR4d0233_SBCK_034-3a>¶惟世道之相違大抵交情之不篤茍如失意即杯
<pb:KR4d0233_WYG_034-4b>
酒以相讐¶借曰古人曽綈袍之足戀孰有惟鄰之厚見
於方事之殷况¶復䝉成遽先濫賞公固察此有分財自
予不以我為貪之風¶人將謂何盖受爵不讓至於己斯
亡之類幸而論定竟以功¶遷是時九五知人之眀與夫
二三執政之力曹邱未見人皆¶多季布之賢狗監不言
上必重相如之賦何卑謙之已過謂¶竊誦之云勞無故
得之不勝懼甚恨其人来謝初非求安世¶之名好以事
為功正恐獲髙止之罪願言深戒庶以相安
<pb:KR4d0233_WYG_034-5a>
　　　賀劉殿院光祖¶
光奉恩綸進司風憲上念深矣師言穆然某官髙眀有
融中¶立不倚學得其要宜在四科之間論歸於平不致
九流之辨¶而又養以静重發於謙和自肅朝端益隆物
望往者一臺之¶長取諸三院之聨盖啟沃帝聦必獻納
司存之久而維持國<md:KR4d0233_SBCK_034-3b>¶是宜名實上下之孚豈曰序遷政
惟衆允矧屬清眀之始方¶須是正之賢疇咨百工誰克
堪弄印之選孤立一意公素有¶埋輪之名爰舉宏綱以
<pb:KR4d0233_WYG_034-5b>
聳羣聽行述百年之憲遂躋三事之¶班某辱在下風頗
䝉異顧雖上體朋亡之義不欲自言至荐¶叨器使之恩
敢忘歸德¶
　　　賀林察院湜¶
光奉恩綸進司風憲方棘闈之試士豈無周行以烏府
之須¶賢曽不竣事上念深矣師言穆然某官薄海令名
當今大雅¶以運量不窮之才而養以静重以正直無偏
之操而發扵謙¶和雖未結扵主知固已孚扵物望永惟
<pb:KR4d0233_WYG_034-6a>
國勢莫重䑓綱何近¶事之不然而缺員之弗補孤立一
意公素有埋輪之風疇咨¶百工誰克堪弄印之選除書
所播羣聼無譁某早辱下交&KR0496;¶䝉異顧平生自附固深
知久要之心泰道方亨宜上體朋亡<md:KR4d0233_SBCK_034-4a>¶之義¶
　　　除運判與交代𫝊提舉伯夀¶
簉蹟周行辱為後進觀風漢部愧在前陳雖忻道舊之
有期¶亦懼告新之無狀静言久要欽遲肯来某官學優
古人文妙¶天下以大學中庸之旨究觀九流以國風雅
<pb:KR4d0233_WYG_034-6b>
頌之音奄有衆¶作科名甚偉譽處誰如徧紬石室之蔵
分治天官之目爰方¶鄉用胡乃倦㳺永惟先正徇國之
風不數宣和在庭之士¶忠孝奕世莫盛於一門出入三
朝未離於五品士方太息公¶已遄歸某瘝曠之餘覆䕶
何幸况尚聨於小事而近託於下¶風然陽子之去舂陵
遂著壊麻之節而賈生之對宣室訖䝉¶前席之知恐公
此行孤我所望¶
　　　謝宰執
<pb:KR4d0233_WYG_034-7a>
擢居刺舉方忝攸司就畀(闕三/字)安所部固己見大造保
全之<md:KR4d0233_SBCK_034-4b>¶意或者資晚學嘗試之能伏念某語道茫然渉世
踈甚意惟¶竊禄以為暮年饘粥之謀勢可投閑庶遂平
生筆硯之樂豈¶期遲晚乃際休明起十年家食之人拜
三命踵来之寵分符¶共理信撫字之徒勞乗傳察州於
建明而何有矧今漕事絶¶重他司督九郡之民庸餉三
流之禁旅承平既久不出數端¶所當取之名中興以来
未免一切不得已之政况地控湖嶺¶俗雜民猺正湏通
<pb:KR4d0233_WYG_034-7b>
變之才以權損益之術有如無似深恐不¶勝某官盛德
愈恭虚心並受以其便扵遷徙庶免新故迎送¶之勞以
其習扵見聞或得利害廢興之實遂令庸散倍費生¶
成敢不博詢所長仰副兹選邊鄙不聳雖無軍旅乏興
之憂¶銜轡甚寛庶免煩難見短之責¶
　　　謝侍從¶
備數監臨缺然補報陞華餽運益不自安靖惟厚幸之
由端<md:KR4d0233_SBCK_034-5a>¶有裏言之助伏念某庸踈已甚迂濶奚堪少所為
<pb:KR4d0233_WYG_034-8a>
燈火之謀¶大不過稻粱之利偶縁塲屋之困嘗録於宗
工遂免州縣之¶勞浸陞於膴仕今已過望他無覬心凢
其竊禄以妨賢特以¶便私而畢志不圖殘枿晚多雨露
之恩所恨罷駑終乏風沙¶之力矧此湖湘之寄久為江
漢之(闕/)宜得通才以膺隆委職¶在辨䕶則有遲鈍不及
事之憂諠當激揚則有姑息以愛人¶之患持是書生之
短責其吏事之能處非其宜懐以為懼某¶官言為國是
志與人同苟聞有時輩之名則取作朝家之用¶乃如愛
<pb:KR4d0233_WYG_034-8b>
蓄尤切吹嘘某敢不知所感興勉其偷惰雖無補秋¶毫
之具安能及人然未先朝露之年敢累知己¶
　　　賀丁郴州除湖北提刑¶
筮言榖旦涖止崇䑓便道之官不待上漢庭之計入境
問俗¶已来宣周隰之勞先聲所孚羣聴咸若某官器愈
大而能受<md:KR4d0233_SBCK_034-5b>¶才無施而不宜欲請長纓宜雲霄之可上尚
分半竹胡州縣¶之徒勞盖(闕三字/)其老成而上益詳於
試可果煩以四方之¶典獄俾洽乎累政之深仁問平反
<pb:KR4d0233_WYG_034-9a>
幾何人豈特庭闈之喜得¶參錯十數輩當知江漢之寧
某阻自(闕/)車欲馳聘介以浙東¶西之雅故晚更知心於
湖南北之司存今當取法¶
　　　賀留左相¶
孚號昕朝正名台極兩宫嘉與四海榮懐恭惟某官盛
徳而¶禮恭功大而心小誠身有道非聲音笑貎之間事
君以忠在¶期㑹簿書之外自持國柄益叶師言至於散
植壊羣而無智¶名哀窮悼屈而無徳色燕及幽隠薰為
<pb:KR4d0233_WYG_034-9b>
豐穰于以成正始之¶風于以答重華之意爰被殊常之
眷竟膺虚左之求夷考前¶朝盖有不備官而專美廼如
近制率嘗與次輔以同升舉世¶翕然惟公宜此某辱知
最厚頌美尤勤况未免於驅馳尚有<md:KR4d0233_SBCK_034-6a>¶煩於顧恤雖多病
早衰之故欲陳力以無堪然大書深刻之¶傳或托名於
不朽¶
　　　賀王樞使¶
疇庸左轄正位中權渙號之孚羣聽惟允某官直方以
<pb:KR4d0233_WYG_034-10a>
大中¶正而通徳雖盛而愈恭義可為而必勇功名自許
無愧社稷¶之臣富貴不渝尚餘湖海之氣自參大政益
展壮猷茍利公¶家寧顧便文之計務先天下不知折節
之難于以成正始之¶風于以答重華之意爰被便蕃之
寵進專宥宻之司聞之師¶言久矣上意盖小宰若今中
丞未曰柄臣而太尉為右丞相¶厥有故事將以託國豈
惟本兵佇聽文徳之麻以祚中興之¶運某辱知冣厚頌
美尤勤况未免於驅馳尚有煩於顧恤雖¶多病早衰之
<pb:KR4d0233_WYG_034-10b>
故欲陳力以無堪然大書深刻之傳或託名於¶不朽<md:KR4d0233_SBCK_034-6b>¶　　　賀胡參政¶
擢陪大政就翌洪樞二柄同歸四方歸重某官才全而
徳懋¶實大而聲宏尚友其人皆前修之輩行事君以道
必平昔¶之規模永惟絶俗之資亶有格天之業宜簡知
於睿主遂夾¶輔於昌期而况瞻言坤維代有人傑范蘇
二氏緝熈元祐之¶休雍衛兩公弼亮重華之盛以是邦
之問學知今日之訏謨¶若乃大眀生於東伏羣陰於將
<pb:KR4d0233_WYG_034-11a>
旦九河注之海屹砥柱扵中¶流則在公身尤闗世道某
側聞渙號倍激懦衷雖深知久要¶之心而敢犯朋亡之
之義愛之莫助有懐未免於感興老矣無¶能所恨不堪
於驅使¶
　　　賀邱侍郎¶
顯承天寵晉貳地官渙汗之揚師言惟允某官清朝偉
望昭¶代英才風人二雅之文皆有典則方伯三監之効
盖出緒餘<md:KR4d0233_SBCK_034-7a>¶頃從畿甸之聫来定曲臺之禮凡所建白色
<pb:KR4d0233_WYG_034-11b>
動冕旒立皆施¶行功在宗廟矧是逺交之好誰如専達
之才豈煩使之徒云¶将寵光之狎至求諸掌故在此勞
還屬省禁之缺員宜周行¶之循次上方弄印謂見大夫
之無人公未入疆出諸君子之¶不意徑從絶域遂扈甘
泉以睿簡之彌勤非民曹之可久某¶受知冣厚賛喜實
多公論不誣猶曰用賢之晚交情所屬政¶惟行道之難¶
　　　上嘉王賀冬¶
鳴鑾順動舜禹交懽鏤玉崇成姜任胥慶亶惟元子對
<pb:KR4d0233_WYG_034-12a>
越昌¶期宜膺萬福之同允屬一陽之始恭惟皇太子大
王仁由天¶授學本聖傳語及三宫亟見津津之色講聞
六藝曲垂亹亹¶之聰惟育徳以彌新將以剛而俱長裒
時丕趾為國元良某¶辱在隆知可無善頌今夕何夕當
觀乾健之濳藏雖休勿休<md:KR4d0233_SBCK_034-7b>¶更玩震亨之修省¶
　<md:KR4d0233_SBCK_035-1a>¶　
　
<pb:KR4d0233_WYG_034-12b>
　
　
　
　
　
　
　
　止齋集巻三十四

<pb:KR4d0233_WYG_035-1a>
欽定四庫全書
　止齋集巻三十五¶　　　　宋　陳傅良　撰
　　
