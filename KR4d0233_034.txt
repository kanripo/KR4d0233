# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.674540
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0375-034止齋先生文集-卷第三十四.
<pb:KR4d0233_SBCK_034-1a>¶
止齋先生文集卷之三十四¶
　　啓¶
　　　荅王簽判¶
貴名方起誰不納交暮景巳侵胡然辱贈豈左右之過聴以¶
　徃来之游談否則好謹將以成大顧此道之不作當古人¶
而與求某官學足以逢原言足以行逺愽極百家之&KR0003;斷以¶
中庸奄觀三變之文歸於爾雅如迫逐功名之㑹則從容議¶
論之流嘗試緒餘蔚為舉首况廼占五緯盖荆州分野之祥¶
而其應三魁皆嶽麓同門之舊天無虚象事未前聞永惟興¶
宋以及今僅見聚奎而有此信如公等端為時生曾謂陳人¶
可堪華問某方恨盍簪之無𫠦不圖乗傳之有期先之報章¶
行矣拜况湏乃留更僕盡聞他日之行藏恐不俟駕車巳繋¶
吾人之消長¶
<pb:KR4d0233_SBCK_034-1b>¶
　　　荅長沙宋知縣謝解¶
譽䖏甚休計諧何晚聞之有識僉曰攸宜共惟國家之多賢¶
本於科目之取士盖以逺大之業在於章程之不違招猍之¶
公甚於聲譽之兼採𫠦思亦多新進少年斐然之作不必&KR0014;¶
得故家舊族試可之才誰為羽儀増重場屋某官中庸之學¶
爾雅之文奕世源流一家機杼士無知巳固宜連枉於有司¶
人亦勝天豈&KR0014;厚誣於君子矧如門户属此弟兄盖嘗聞乾¶
道千佛之經尚未繼天　三人之選惜者有日意其在兹某¶
偶因乗傳之来遂託　之舊喜於善𩔗上賢&KR0014;再拜之書¶
憂在&KR1539;官無直諒多聞之友¶
　　　賀范提刑¶
摻别呉門未知後會来宣楚甸乃與旁觀爰方拂篆之初罙¶
甚盍簪之喜某官清朝聞望昭代典刑冨貴功名雖今多士¶
<pb:KR4d0233_SBCK_034-2a>¶
風流藴藉如公㡬人蚤結聖明之知浸躋華要之路過家上¶
冢陳義固髙&KR0259;轡登車湏賢為𢚩言念江湖之阻嘗煩廊廟¶
之憂兹惟祥刑可以弭盗苟吾使無訟用&KR0014;鞠草於圜扉則¶
人自不寃安得弄兵之赤子少屈以此遄歸有期某嘗託下¶
風又聯小事平生乆要誠知不遐棄之心世事多違恐有母¶
疾驅之詔¶
　　　荅諸郡賀冬¶
十國為連仁聲相逮七日来復福履攸同乃如蒙成敢不胥¶
慶某官以縉紳先生之望為五等公侯之尊政與時新既於¶
昭於永譽天惟民視宜茂介於鴻休過觀上考之聞即對遄¶
歸之寵某相依幸甚善頌云何敢以景於南至去極漸近之¶
占以為剛自外来為主於内之應¶
　　　與趙安撫賀正¶
<pb:KR4d0233_SBCK_034-2b>¶
元年正月肇開與物之春同姓一家均被自天之禄廼如胥¶
慶矧在焉依某官以當代之英作大宗之翰如晋二丈而受¶
彤弓之賜如武五宗而分赤社之封方茂對於寵光用亶乗¶
於榖旦某幸聯小事&KR0060;借餘光喧馬盍簪遥想朋来之頌燕¶
毛序齒宜遄天揖之班¶
　　　與張運判賀正¶
元年春正月式會乾初名卿材大夫宜居㤗内廼如胥慶矧¶
在同寅某官累朝故家多士先進以道山蓬萊之舊出董計¶
書以國風雅頌之流下行吏事方亶乗於榖旦將茂對於龍¶
　光某偶托下風每資餘&KR0243;豈徒使騁致憶别之𩀱魚𫠦兾¶
工歌聴勞還之四牡¶
　　　荅郴州丁守¶
見面未見心昔尚牽於毀譽同功而同過今廼得於戚休永¶
<pb:KR4d0233_SBCK_034-3a>¶
惟世道之相違大抵交情之不篤苟如失意即杯酒以相讐¶
借曰故人曾綈&KR0129;之足戀孰有惟鄰之厚見於方事之殷况¶
復蒙成遽先濫賞公固察此有分財自予不以我為貪之風¶
人將謂何盖受爵不讓至于巳斯亡之𩔗幸而論定竟以功¶
遷是持九五知人之明與夫二三執政之力曹丘未見人皆¶
多季布之賢狗&KR0101;不言上必重相如之賦何卑謙之已過謂¶
&KR0060;誦之云勞無故得之不勝懼甚恨其人来謝初非求安世¶
之名好以事為功正恐𫉬髙止之罪願言深戒庻以相安¶
　　　賀劉殿院光祖¶
光奉㤙綸進司風憲上念深矣師言穆然某官髙明有融中¶
立不𠋣學得其要宜在四科之間論歸於平不致九流之辨¶
而又養以靜重彂於謙和自肅朝端益𨺚物望徃者一䑓之¶
長取諸三院之聮盖啓沃帝聦必獻納司存之乆而維持國¶
<pb:KR4d0233_SBCK_034-3b>¶
是宜名實上下之孚豈曰序遷政惟衆&KR0098;矧屬清明之始方¶
湏是正之賢疇咨百工誰克堪弄印之選孤立一意公素有¶
埋輪之名爰舉宏綱以聳群聴行述百年之憲遂躋三事之¶
班某辱在下風頗蒙異顧雖上軆朋亡之義不欲自言至荐¶
叨器使之㤙敢忘歸徳¶
　　　賀林察院湜¶
光奉㤙綸進司風憲方&KR0068;闈之試士豈無周行以烏府之湏¶
賢曾不竣事上念深矣師言穆然某官薄海令名當今大雅¶
以運量不窮之才而養以靜重以正直無偏之操而𤼵於謙¶
和雖未結於主知固巳孚於物望永惟國𫝑莫重䑓綱何近¶
事之不然而缺員之弗&KR0024;孤立一意公素有埋輪之風疇咨¶
百工誰克堪弄印之選除書𫠦播群聴無譁某早辱下交最¶
蒙異顧平生自附固深知乆要之心㤗道方亨宜上軆朋亡¶
<pb:KR4d0233_SBCK_034-4a>¶
之義¶
　　　除運判與交代𫝊提舉伯壽¶
簉蹟周行辱爲後進觀風漢部愧在前陳雖忻道舊之有期¶
亦懼告新之無狀靜言乆要欽遲肯来某官學優古人文妙¶
天下以大學中庸之㫖䆒觀九流以國風雅頌之音奄有衆¶
作科名甚偉譽䖏誰如徧紬石室之蔵分治天官之目爰方¶
　鄉用胡乃倦游永惟先正徇國之風不數宣和在庭之士¶
忠孝奕世莫盛於一門出入三朝未離於五品士方太息公¶
巳遄歸某&KR1539;曠之餘覆護何幸况尚聨於小亊而近託於下¶
風然陽子之去舂陵遂著壊麻之節而賈生之對宣室訖蒙¶
前席之知恐公此行孤我𫠦望¶
　　　謝宰執¶
擢居刺舉方&KR0112;攸司就𢌿　安𫠦部固已見大造保全之¶
<pb:KR4d0233_SBCK_034-4b>¶
意或者資晚學嘗試之&KR0014;伏念某語道茫然渉世踈甚意惟¶
&KR0060;禄以為暮年饘粥之謀𫝑可投閑庻遂平生筆硯之樂豈¶
期遲晚乃際休明起十年家食之人拜三命踵来之寵分符¶
共理信撫字之徒勞乗傳察州於建明而何有矧今漕事絶¶
重他司督九郡之民庸餉三流之禁旅承平既乆不出數端¶
𫠦當取之名中興以来未免一切不得巳之政况地控湖嶺¶
俗雜民徭正湏通變之才以權損益之術有如無似深恐不¶
勝某官盛徳愈恭虚心並受以其便於遷徙庻免新故迎送¶
之勞以其習於見聞或得利害&KR0440;興之實遂令庸散倍費生¶
成敢不博詢𫠦長仰副兹選邉鄙不聳雖無軍旅乏興之憂¶
衘轡甚寛庻免煩難見短之責¶
　　　謝侍從¶
備數&KR0101;臨缺然&KR0024;報陞華餽運益不自安靖惟厚幸之由端¶
<pb:KR4d0233_SBCK_034-5a>¶
有裏言之𦔳伏念某庸踈巳甚迂濶奚堪少𫠦為燈大之謀¶
大不過稻𥹭之利偶縁塲屋之困嘗録於宗工遂免州縣之¶
勞浸陞於膴仕今已過望他無覬心凢其&KR0060;禄以妨賢特以¶
便私而畢志不圖殘枿晚多雨露之㤙𫠦恨罷駑終乏風沙¶
之力矧此湖湘之&KR0009;乆為江漢之　宜得通才以膺𨺚委職¶
在辨護則有遲鈍不及事之憂誼當激揚則有姑息以愛人¶
之患持是書生之短責其吏事之&KR0014;䖏非其宜懐以為懼某¶
官言為國是志與人同苟聞有時輩之名則取作朝家之用¶
乃如愛蓄尤切吹嘘某敢不知𫠦感興勉其偷惰雖無&KR0024;秋¶
毫之具安&KR0014;及人然未先朝露之年敢累知已¶
　　　賀丁郴州除湖北提刑¶
筮言榖旦涖止崇䑓便道之官不待上漢庭之計入境問俗¶
已来宣周隰之勞先聲𫠦孚群聴咸若某官器愈大而&KR0014;受¶
<pb:KR4d0233_SBCK_034-5b>¶
才無施而不宜欲請長纓宜雲霄之可上尚分半竹胡州縣¶
之徒勞盖　其老成而上益詳於試可果煩以四方之¶
典獄俾洽乎累政之深仁問平反㡬何人豈特庭闈之喜得¶
參錯十數軰當知江漢之寜某阻自　車欲馳聘介以浙東¶
西之雅故晚更知心於湖南北之司存今當取法¶
　　　賀留左相¶
孚號昕朝正名台極兩宫嘉與四海榮懐共惟某官徳盛而¶
禮恭功大而心小誠身有道非聲音𥬇貌之聞事君以忠在¶
期㑹簿書之外自持國柄益卟師言至於散植壊群而無智¶
名哀窮悼屈而無徳色燕及幽隠薫為豐穰于以成正始之¶
風于以荅重華之意爰&KR0013;殊常之眷竟膺虚左之求夷攷前¶
朝盖有不備官而專羙廼如近制率嘗與次輔以同升舉世¶
翕然惟公宜此某辱知最厚頌羙&KR0057;勤况未免於驅馳尚有¶
<pb:KR4d0233_SBCK_034-6a>¶
煩於顧恤雖多病早衰之故欲陳力以無堪然大書深刻之¶
傳或托名於不朽¶
　　　賀王樞使¶
疇庸左轄正位中權渙號之孚群聴惟&KR0098;某官直方以大中¶
正而通徳雖盛而愈恭義可為而必勇功名自許無愧社稷¶
之臣富貴不渝尚餘湖海之氣自叅大政益展壮猷苟利公¶
家寜顧便文之計務先天下不知折節之難于以成正始之¶
風于以荅重華之意爰&KR0013;便蕃之寵進專宥密之司聞之師¶
言乆矣上意盖小宰若今中丞未曰柄臣而太尉為右丞相¶
厥有故事將以託國豈惟本兵佇聴文徳之麻以祚中興之¶
運某辱知最厚頌羙&KR0057;勤况未免於驅馳尚有煩於顧恤雖¶
多病早衰之故欲陳力以無堪然大書深刻之傳或托名於¶
不朽¶
<pb:KR4d0233_SBCK_034-6b>¶
　　　賀胡叅政¶
擢陪大政就翊洪樞二柄同歸四方歸重某官才全而徳懋¶
實大而聲閎尚友其人皆前修之軰行事君以道必平昔之¶
之規模永惟絶俗之資亶有格天之業宜簡知於睿主遂夾¶
輔於昌期而况瞻言坤維代有人傑范蘇二氏緝熈元祐之¶
休雍衛兩公弼亮重華之盛以是&KR0022;之問學知今日之訏謨¶
若乃大明生於東伏群隂於將旦九河注之海屹砥柱於中¶
流則在公身&KR0057;關世道某側聞渙號倍激懦裏雖深知乆要¶
之心而敢犯朋亡之義愛之莫助有懐未免於感興老矣無¶
&KR0014;𫠦恨不堪於驅使¶
　　　賀丘侍郎¶
顯承天寵晋貳地官渙汗之揚師言惟&KR0098;某官清朝偉望昭¶
代英才風人二雅之文皆有典則方伯三&KR0101;之効盖出緒餘¶
<pb:KR4d0233_SBCK_034-7a>¶
頃從畿甸之聮来定曲䑓之禮凢𫠦建白色動冕旒立皆施¶
行功在宗廟矧是逺交之好誰如專逹之才豈煩使之徒云¶
將寵光之狎至求諸掌故在此勞還属省禁之缺貟宜周行¶
之循次上方弄印謂見大夫之無人公未入疆出諸君子之¶
不意徑從絶域遂扈甘泉以睿簡之彌勤非民曹之可乆某¶
受知最厚賛喜實多公論不誣猶曰用賢之晚交情𫠦属政¶
惟行道之難¶
　　　上　嘉王賀冬¶
鳴鑾順動舜禹交歡鏤玉崇成姜任胥慶亶惟元子對越昌¶
期宜膺萬福之同&KR0098;属一陽之始共惟皇太子大王仁由天¶
授學本聖傳語及三宮亟見津津之色講聞六藝曲垂亹亹¶
之聦惟育徳以彌新將以剛而俱長裒時丕祉為國元良某¶
辱在𨺚知可無善頌今夕何夕當觀乾徤之濳蔵雖休勿休¶
<pb:KR4d0233_SBCK_034-7b>¶
　更玩震亨之修省¶
止齋先生文集卷之三十四¶
