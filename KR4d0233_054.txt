# -*- mode: mandoku-view -*-
#+TITLE: 止齋集
#+DATE: 2015-09-23 10:23:03
#+PROPERTY: JUAN 54


文
　　　民論
天下之事有可畏之勢者易圖而無可畏之形者難見也
易圖者亦易應難見者必難支故明智之君不畏夫方張
之敵國而深畏夫未見其隙之民心盖民心之摇慘於敵
國之變其變之遲者其禍大而患在於内者必不可以復
<pb:KR4d0233_WYG_052-1b>
為也古者有畏民之君是以無可畏之民後之人君狃於
民之不足畏而民之大可畏者始見於天下嗟夫民而至
於見其可畏其亦無及也夫秦之先盖七國也自孝公至
於莊襄亟耕力戰薦食諸侯之境厯七世而并於始皇之
手吁亦艱矣始皇惟知天下之難合而其患在六國也故
危其社稷裂其土地而守置之以絶内爭之釁中國不足
慮而所以為吾憂者猶有四夷也於是郡桂林城磧石頸
繫百粤而卻匈奴於千里之外始皇之心自以天下舉無
<pb:KR4d0233_WYG_052-2a>
可虞足以安意肆志拱視於崤函之上而海内晏然者萬
葉矣而不知夫天下之大可畏者伏於大澤之卒隱於鉅
鹿之盜而其睥睨覘覷者已滿於山之西江之東也一呼
而起氓𨽻雲合雖邯鄲百萬之師建瓴而下而全關之地
已税駕於灞上之劉季矣嗚呼秦以七世而亡六國而六
國之民以幾月而亡秦以秦之强不能當民之弱天下真
可畏者果安在乎人君不得已而用其民以從事於敵國
可不懼哉
<pb:KR4d0233_WYG_052-2b>
　　　舟説
吾子知舟之所以致逺乎凡治大舟其檣以負䑺欲其
屹乎其不撓也其䑺以彍風欲其騖乎而不靡也其柁
以轄乎軸欲其壯以殿奔也其磴以柅乎艫欲其堅以
鎮浮也其維以縻欲其固而莫之脱也其櫂若篙以櫂
欲其勁而莫之折也其篷以却雨欲其績宻而厚也其
䒁以捍濤欲其端方以宰也而又樓焉以逹逺戈焉以
禦害則以航於川以實萬斛肆千里行遭匯洑枟亂石
<pb:KR4d0233_WYG_052-3a>
晝晦㝠大颺掀而無虞不然而斬杙以檣之裂席以䑺
之續綆以維之折竹以篙之編蒲以篷之冒而航焉以
幸一濟之不覆則溺嗚呼君子者濟乎世之舟也而溺
乎其器以空中之質冒焉而求速能不覆且溺邪今吾
子之舟其才良而文其器厚而深吾所望乎致逺者也
雖然其所待者闕如也吾子而能豐其所中而不倚為
檣大其所受可則舒否則翕也為䑺截乎其所守徑乎
其所趨為柁正於動引而不發為磴某人宜師某人宜
<pb:KR4d0233_WYG_052-3b>
友擇而附麗焉為維勇而不懈乎進為櫂若篙謹重以
屏其患焉為篷峻整以逺其侮焉為䒁則吾始無虞於
子不然其以致逺也殆也哉吾聞子試於學驟先諸先
登吾固憂其挾少年之弱器以其空中而幸然於一濟
冒焉而遂求速也詩不云乎譬彼舟流不知所屇心之
憂矣不遑假寐以吾子學夫詩也於是乎贈舟説
　　　責盜蘭説
予寓梓溪一夕友人以園隅蘭芳告予徃視之愛其美
<pb:KR4d0233_WYG_052-4a>
而憫其不知於人也遂出置於庭數日香無聞欲去而
猶遲之既卒以不香遂目之曰盜蘭而語之曰吾聞鼠
有似豹大小異形吾得以辨其為鼠鳥有似鳯赤紫相
間吾得以辨其為鶩石雖似玉疵而不醇吾固知其為
瑉草雖似苗秀而不實吾固知其為莠彼固有近似吾
惑之今汝蘭其形蘭其色花簮焉而癯葉修焉而特吾
乃薙茹藘剪荆棘出汝於散地置汝於坐側汝乃假蘭
之名乏蘭之徳蕕如其臭苕如其賊吾方汝竊其近似
<pb:KR4d0233_WYG_052-4b>
以自欺深其偽而難測者也向使漢宫舍汝何以對乃
辟楚人舍汝何以祛乃祥鄭君失汝何取乎七穆之瑞
屈原去汝何誇乎九畹之芳然則汝之盜蘭而不香亦
何異人之盜儒而實亡吾試言汝以證夫人陽短石顯
盜吾公也隂附王鳯盜吾直也釣名布被盜吾儉也伏
死諫墀盜吾忠也託經以媚婦盜吾學也口聖賢而行
市人盜吾誠也是皆君子近之而不知讒人主俯之而
不覺其姦此社稷所以危覆忠良所以凋殘吾今可置
<pb:KR4d0233_WYG_052-5a>
汝於中庭是君可置斯人於百官也吾故效魯司寇誅
少正卯之義戒鄭寤生去叔段之難亟命除汝汝其何
安蘭曰伏辜願屏園樊
　　　戒河豚賦
余叔氏食河豚以死余甚悲其能殺人吾邦人嗜之尤
切他魚余嘗怪問焉曰以其柔滑且甘也嗚呼天下之
以柔且甘殺人者不有大於河豚者哉遂賦之
物固有害人兮人之勝者智也牛能觸吾為之絡馬能
<pb:KR4d0233_WYG_052-5b>
蹄吾為之銜且轡也烏喙之毒用之藥以治也虎豹搏
且噬也機與穽足以備也蛟蜄可驅兮蛇虺蚖蜥可避
也雖其質禍賊兮名彰莫余偽也是故防之疑兮待之
懼也吁河豚柔滑其肌兮㫖厥味也孰魚匪羞兮而柔
以甘人同嗜也曽謂其斃人亟兮孽肝膽慘腸胃也人
雖疑致死兮饋者弗忌也吁嗟乎物之害人兮不在乎
真可畏也凡蓄美以誘人兮盖中人之所利也余誠悦
而啗兮彼則隂以其恚也減殘忍以為仁兮文嫵媚忌
<pb:KR4d0233_WYG_052-6a>
也甘我以言兮鼠伺而狐覰也笑怡怡吾蠆兮弱婉婉
滅人之氣也富貴懐安吾鴆兮幣帛饔牢吾餌也吁嗟
乎愛者禍府兮所玩以易也兵莫慘於貪兮干戈伏於
不意也晉滅虞以璧馬兮商君以好囚魏也莽詐忠以
盜漢兮武賊養以媚也眇河豚其弗戒兮欺天下者曰
得志也吁嗟乎若子豢安兮擲天下於一試也
　　　文章䇿
三代無文人六經無文法非無文人也不以文論人也
<pb:KR4d0233_WYG_052-6b>
非無文法也不以文為法也是故文非古人所急也古
者道徳同而風俗一天下未嘗惟文之尚也學校進士
無文教也鄉黨選士無文科也朝廷爵士無文品也士
之有文皆涵養之素而談笑之發蹈履之熟而議論之
及非有意也是故雖其所出而非其所為雖其所有而
非其所知文之在天下郁郁矣昔者嘗疑夫子於詩之
三百篇斷之一辭則曰思無邪夫易也書也春秋禮樂
也皆其無邪思也而聖人獨及夫詩盖思而得之聖人
<pb:KR4d0233_WYG_052-7a>
謂是以為天下之文也出於數人之手非一人也出於
數十國之風非一國也出於數百載之間非一世也或
出小夫賤𨽻非止於學士大夫也或出於暴政虐世非
止於寛時暇日也而其辭其義粹焉一軌上之化深下
之化厚固如是也嗚呼道盛則文俱盛文盛則道始衰
矣射䇿之晁錯不如木强之申屠談經之公孫不如戅
愚之汲黯自漢以来甚矣文之日勝而士之俗日漓人
才之日之而國家之日不理也華藻之厚而忠信之薄
<pb:KR4d0233_WYG_052-7b>
也詞辯之工而事業之陋也學問之該而器識之淺也
吾不意夫文之為天下患如此也漢之文揚雄其尤美
新之作庸人恥之唐之文韓愈其尤諛墓之誚在當時
固不免嗚呼他何望哉愚方惟是自獻而先生辱問焉
故愚不敢道其末而願聞其本惟先生賜之
　　　守令䇿
古之天下無宂官亦無窮人無倖法亦無怨吏夫官不
濫則人無滯歎法不屈則吏無滿心勢亦然也而官若
<pb:KR4d0233_WYG_052-8a>
是其甚簡也敷奏賔興又若彼其衆也法若是其嚴也
黜陟用廢又若彼其果也以甚簡之官待人才之衆以
甚嚴之法行賞罰之果而人無滯歎吏無不滿之心何
也上之人無愧則下之人無憾也用者必公則未獲者
不敢議也顯者必賢則繼者不敢覬也内之者非所昵
則所外者不敢浮也逺之者非所怨則所邇者不敢偷
也是舉天下之官皆可以用人抱關擊柝府史胥吏士
不恥為也嘗觀周公立政之書論文武得人之盛而至
<pb:KR4d0233_WYG_052-8b>
於夷微盧之烝三亳阪之尹皆有常之士而其選無異
於三宅彼皆逺方也皆卑職也逺方非要地卑職非膴
仕而天下之美材居之宜亦有所不安焉而莫之問者
何也有君如文武非棄才之主有臣如周公非蔽賢之
相則逺之非疏之卑之非薄之也且夫周公大聖也天
下所共知也而諸侯無伯則出為東伯六卿無宰俯為
冢宰畢公大賢也亦天下所共知也而周公不没則未
得以為伯則未得以為監商聖如周公而下闕人也則
<pb:KR4d0233_WYG_052-9a>
降而為之不以為辱賢如畢公而上有人焉則淹而留
之不以為恨天下之不聖於周公不賢於畢公者又何
擇也愚故謂今日難於乆任非誠難於乆任也難於外
任非誠難於外任也以古之官視今之官則今宂也以
古之法視今之法則今倖也以其甚宂猶苦其不足以
其甚倖猶苦其不平無他下有所要者上有所畏也用
者未必公人固不恬於退也顯者未必賢人固不屑於
小也内之者或所昵人斯競於求也逺之者或所怨人
<pb:KR4d0233_WYG_052-9b>
斯難於去也夫如是則盡今之官應今之人廢今之法
娯今之吏天下日愈嗷嗷矣嗚呼天下非怨吏之可畏
也今日遷某守明日易某令其擾則妨民其費則傷民
其無意於留而茍簡於治則弊民其自以為亟遷而求
足其欲則又困民故夫吏之便民之病也有便民之法
而又有不便吏之憂愚所不敢知也故凡執事之三䇿
愚不暇憂而所深憂者上有所畏則下有所要也
　　　收民心䇿
<pb:KR4d0233_WYG_052-10a>
漢文之仁不在復租而見於復租周官之仁不在荒政
而見於荒政武王之仁不在散財發粟而見於散財發
粟聖人之仁其積之有源其發之有機其所以厚天下
無窮而見於卹天下者特其有限者也天下之人不以
其有限之施而致不足之望而常以是信其無所不愛
之心而懐不盡之感者盖於其所發占所積聖人之心
始形見乎此夫媒人而盛譽之人不以為喜役人而强
飯之人不以為徳何也媒之而譽之吾固有所私也役
<pb:KR4d0233_WYG_052-10b>
之而飯之吾固有所利也故夫一譽之及必謝者必其
無所私之之初一飯之施必謝者必其無所利之之素
聖人之仁形見之日而天下吾戴者非其形見之日也
其心無所事於形見之末而所召之速則形見其機也
昔嘗怪宣王咎已之急辭罪嵗之觖望夫咎已之急辭
生於自治之不足罪嵗之觖望則又窮焉而尤天也而
中興之雅實先是詩序詩者顧以為中興之根本何也
彼其心未有係天下之心也宣王之機所藏者甚微而
<pb:KR4d0233_WYG_052-11a>
澤之及人者尚自淺也藏乎中者甚微非力乆則未易
以著而澤之所及猶淺則亦難乎遽孚雲漢之旱宣王
之惻怛忠愛一旦而大彰彰焉天下以是為文武成康
之心也車攻未作復古之業就矣不然遇災而懼漢唐
人主如此者總總也彼其令下而民玩而此則速中興
之功未可以言語及也人皆曰雲漢之旱中興之福也
無雲漢宣王之仁不加損有雲漢宣王之仁亦不加益
而中興之機也是詩也故嘗為之説曰商非興於解網
<pb:KR4d0233_WYG_052-11b>
而實興於解網周非興於扇暍而實興於扇暍宣王非
興於遇災而實興於遇災聖人之仁不外假以収天下
而天下之歸心則嘗有俟也天地之徳非止於雨露而
物則徳天地之雨露父母之恩非止於乳哺而子則恩
父母之乳哺也愚固為今日賀而為吾君勉也方今版
圖未盡復也主上踐阼以来江浙之間飢饉荐臻水旱
相仍固斯民病也而聖心惻然勤卹民隠下減租之詔
遣賑飢之使却免錢之請又斯民幸也愚則以為是宣
<pb:KR4d0233_WYG_052-12a>
王中興之機也嘗讀孟子至於鄒魯之閧有司死焉而
莫之救孟子以為是凶年不發之報而不可以尤民至
梁恵王移粟于民勤矣而孟氏又以為非先王之政夫
飢而勿恤穆公固有愧也飢而恵之恵王稱無政何也
天下之事安於莫之為者非也迫而為之而不反其本
者亦非也是故以梁之政視鄒之政梁若可喜以鄒之
治責梁之治梁之及民末矣愚故因鄒之失賀今日之
所以得以梁之所未至勉吾君大之
<pb:KR4d0233_WYG_052-12b>
　　　章子林子名説
古人之名惟所遇焉斯取之矣非擇也商而上迭以甲
乙命盖雜紊而無章至於周諱行而名始尊然曰顛曰
夭非美辭也而取之以名春秋之世猶不厚乎名衛有
石惡宋有伊戾齊有陳逆楚有屈蕩周有史佚夫數辭
者皆人之愧焉而至不美者也而取之以名展禽解狐
若是者則有取乎物之賤者以自名下漢晉士方以名
相髙唐以来士無陋名名美而人才日卑嗟夫專於其
<pb:KR4d0233_WYG_052-13a>
内而不張於其外急乎其外而不勵乎其内古今人之
異也宜哉吾友章子林子皆恥夫擇名之不詳而請更
於予予何吝於名哉而二子之請甚矣其非古人之意
也名不若人汲汲乎求治之心不若人姑徐徐而已耳
盍亦反其本乎雖然二子以自治之請予又何可辭之
於是名章子曰用中林子曰毅章子愿而固林子弱而
浮以其名之得微中乎心夫二子而由是焉反之斯名
也其猶二子之益友乎里名勝母曽參不入彼里名豈
<pb:KR4d0233_WYG_052-13b>
足以凂吾孝哉而君子亟去焉亦合内外之道也然則
二子之請於予予不吝於二子雖非古人之意是亦古
人之意而已矣
　　　朱甥子臧名説
吾兄有朱甥者每遇予持尺紙拱而問名焉予曰爾何
若名之問也人能美名名不能以美人淑爾身雖陋爾
名人不汝議也爾身之不淑假而以丘軻自號焉天下
莫之予矣是故古之為名姑用是焉别稱道而已矣賢
<pb:KR4d0233_WYG_052-14a>
否不問也爾何名之問也雖然童子而知問名可嘉也
凡人之善自一念而為也故患莫大於無識學莫强於
自興爾知重而名則必知重而身矣噫是念足以為善
矣吾故名汝曰子臧而猶未汝字越十年吾将汝考焉
而不負吾名字汝未晚也
　
　
　
<pb:KR4d0233_WYG_052-14b>
　
　
　
　
　
　
　
　止齋集卷五十二

<pb:KR4d0233_WYG_053-1a>
欽定四庫全書
　止齋集附録
　　　樓鑰¶神道碑¶¶
嘉定三年集英殿修撰陳公告老於朝天子歎曰此吾¶
舊學且書命之臣也除寳謨閣待制遺奏聞贈四官録
其¶後所以飾其終者如故典門弟子哭之失聲里人聚
而相弔¶四方士夫聞之無不䀌傷者盖非他人云亡之
比也公諱傅¶良字君舉其先自閩徙温州瑞安縣帆遊
<pb:KR4d0233_WYG_053-1b>
鄉湗村里至公八¶世矣曽祖靖祖邦父彬皆不仕父以
公貴累贈朝請大夫妣¶徐氏贈令人朝請邃於易教授
鄉里以篤行稱公天分髙勝¶其於學問心悟神解而苦
志自勉精力亦絶人隆師親友有¶不可解於心者興化
劉復之朔以南省第一人来為司户參<md:KR4d0233_SBCK_052-1b>¶軍攝教官得公
程文以為絶出公之年甚少也而名巳髙開¶門授徒於
仙巖僧舍士子莫不歸敬薛寺正士龍季宣見公¶問所
安公曰毋不敬士龍曰比參倚如何公釋然増進歸心
<pb:KR4d0233_WYG_053-2a>
薛氏後又相從於滆上讀書一日千里其為薛氏祭文
云我¶昔自喜壁立倚天見兄梅潭忽若隊淵梅潭即仙
巖也伊洛¶之學東南之士自龜山楊公時建安游公酢
之外惟永嘉許¶公景衡周公行已數公親見伊川先生
得其傳以歸中興以¶来言理性之學者宗永嘉惟薛氏
後出加以考訂千載自井¶田王制司馬法八陣圖之屬
該通委曲真可施之實用凡今¶名士得其説者小之則
擅塲屋之名大可以臨民治軍之際¶惟公游從最乆造
<pb:KR4d0233_WYG_053-2b>
詣最深以之研精經史貫穿百氏以斯文¶為己任綜理
當世之務攷覈舊聞於治道可以興滯補敝復¶古至道
條畫本末粲如也本朝名公鉅卿不可縷數然自<md:KR4d0233_SBCK_052-2a>¶韋布
而名動宇内者不過數人公自為舉子業其所論著如¶
六經論等文所在流播㡬於家有其書蜀中文學最盛
讀之¶者無不動色文體為公一變至傳入外國視前賢
為尤盛乾¶道六年始入太學士無賢不肖斂衽下風八
年公之髙弟蔡¶公幼學為省元公次之徐公誼又次之
<pb:KR4d0233_WYG_053-3a>
薛公叔似鮑君繡劉¶君春胡君時等皆鄉郡人非公之
友則其徒也尤為一時盛¶事既登甲科朝野想望風采
授泰州教授以歸參政龔公茂¶良帥江西以書幣招之
願與定交公曰此古人羔鴈之禮不¶行於世有年矣善
辭之未赴㑹太學録闕求之者衆龔公實¶行宰相事奏¶
孝宗曰待次不改闕初官不堂除陛下良法也太學録
一¶闕而睥睨者衆臣欲擇取名儒為士林所推者越拘
攣而用¶之則人自服矣上問為誰以公對上曰是朕所
<pb:KR4d0233_WYG_053-3b>
素知者<md:KR4d0233_SBCK_052-2b>¶除命一下果無異辭就職㡬月車駕幸學改承
奉郎龔公¶既罷政亦浸有相嫉者添差通判福州帥相
梁公克家得公¶喜甚以政委之公亦悉心禆賛不事形
迹卒以專擅論罷時¶淳熙七年也尋主管台州崇道觀
起知桂陽軍閒居八年始¶赴郡提舉荆湖南路常平茶
鹽事就遷轉運判官改兩浙西¶路提㸃刑獄公在桂陽
蠲除宿負罷弛斜科倉司則補糴諸¶郡米至十萬斛漕
司亦蠲錢數萬緡力講荒政所及者廣進¶登極銀三千
<pb:KR4d0233_WYG_053-4a>
兩屬力救荒力不能辦申請減額損三之二實¶恵遂及
一方以服勤使事嘗感寒疾至是以奏事再入脩門¶鬚
鬢如雪丞相留公正一見歎曰㡬年陳君舉尚可使外
補¶耶奏留為吏部員外郎初對上曰卿去國㡬何朕時
欲見¶卿乆矣知卿學問深醇有所著書進来時上臨朝
淵黙罕¶有聖語公敬謝而退以周禮説進擢祕書少監
訓詞曰朕<md:KR4d0233_SBCK_052-3a>¶日御便朝延見郎吏有郎白首色夷而氣温
儐者賛其名則¶汝傅良也朝列傳誦實黄公裳之詞也
<pb:KR4d0233_WYG_053-4b>
兼實録院檢討官¶皇子嘉王府妙選官寮以公兼賛讀
未㡬除起居舍人兼權¶中書舍人期年始遷起居郎紹
熈末年龍樓問寢不以時¶自大臣而下更進讜言從班
多連名騰奏或同班叩請公自¶以受不世之遇必欲身
任其責請對直前㡬無虚月剴切痛¶憤指陳利害無所
不用其至盖嘗賛嘉邸為中宫言之¶又嘗奏疏謂臣等
在王邸於古今父子君臣之際人之大¶倫天地之正義
以開導賢王而㑹慶闕上觴之禮長至虧¶稱賀之儀區
<pb:KR4d0233_WYG_053-5a>
區口耳之感必不能勝躬行之化紙上之習必¶不如家
傳之法今既上失三宫之歡則臣等講讀皆為空¶言矣
其餘骨鯁之言有敵已以下所不能堪者上終不加譴¶
而言亦不用一日奏云陛下屢許臣以出又令傳㫖於
廟<md:KR4d0233_SBCK_052-3b>¶堂而復不然臣貪戀厚恩未忍決去容臣退思補過
更圖入¶奏若不垂聽則有致為臣而去耳又從而草奏
曲盡事節犯¶顔極論度上意不回遂上掛冠之奏上雖
不受玉音¶賜可公即申省乞致仕宰輔留之不可既行
<pb:KR4d0233_WYG_053-5b>
授祕閣修撰¶嘉王府賛讀皇上御極以中書舍人召還
兼侍講兼直學¶士院同國史院修撰謂可以行素藴矣
而言者指其學術不¶正罷為提舉江州太平興國宫慶
元二年復劾其在太上¶朝奏對狂率降三官罷祠嘉泰
二年叙復元官再畀祠禄遂¶除泉州以病力辭至再除
集英殿修撰病革謝事遂有次對¶之命十一月十有二
日終於里第享年六十有七積官至朝¶議大夫爵永嘉
縣開國男食邑三百户娶張氏名幼昭字景¶恵主管禮
<pb:KR4d0233_WYG_053-6a>
兵部架閣文字孝愷之女以婦徳著聞先公九年¶卒子
男二人師轍迪功郎安豐軍夀春縣主簿師朴承務郎<md:KR4d0233_SBCK_052-4a>¶女七人長適迪功郎監鎮江府淩口茶庫潘子順次適
從政¶郎新福州連江縣丞薛師雍次適迪功郎處州州
學教授林¶子熈次適迪功郎新福州連江縣尉徐沖次
適進士張紹次¶適進士張疇一尚幼令人𦵏於前山開
禧元年三月庚申二¶月奉公之喪合焉嗚呼以公之抱
負偉傑學博而精觀書别¶有髙識作文自出機杼類非
<pb:KR4d0233_WYG_053-6b>
今人所可企及求之古人亦未¶易多得也受知三朝掌
内外制經帷史館不為不遇而名¶髙多忌卒不得究其
經世之學為可痛也公行誼著於鄉曲¶述作擅於當世
不待屢書敢摭其論奏之大者列之然後知¶其非諛墓
之詞也公之赴郡免奏事而去歸覲光宗以舊¶欲奏之
孝宗者陳之盖公憂國之心澤民之具其説不易¶謂藝
祖創業垂統無非可傳之法而深仁厚澤裕我後人¶則
專以愛惜民力為本攷之故牘自建隆至景徳四十五
<pb:KR4d0233_WYG_053-7a>
年<md:KR4d0233_SBCK_052-4b>¶間南征北伐未嘗無事而金銀錢帛糧草雜物七千
一百四¶十八萬計在州縣不㑹古所謂富藏天下者也
諸道上供隨¶所輸送初無定額留州錢物雖盡曰係省
而不盡取大中祥¶符元年三司始奏立上供税額熈寜
用事者始取藝祖之¶約束一切紛更之新法既行増上
供之額一倍至崇寜遂増¶數倍此特上供耳其他雜徭
熈寜則有令項封樁元豐則有¶無額上供宣和之經制
紹興之總制月樁皆至今為額而折¶帛和買之類不與
<pb:KR4d0233_WYG_053-7b>
焉茶引盡歸都茶塲鹽鈔盡歸𣙜貨務秋¶苗以十之八
九為綱運是皆不在州縣於是取之斛面取之¶折變取
之科敷抑配贓罪而民之困極矣方今之患何但敵人¶
盖天命永不永在民力之寛不寛豈不甚可畏哉上曰
莫¶急於此但以處置為難公奏第三劄子乃是處置之
説既奏¶褒美再三其大略曰嗣位之初詔為寛民置局
講究而民<md:KR4d0233_SBCK_052-5a>¶窮如故盖以裁抑細微或蠲空張之數未有
以稱明詔慰民¶望也國家財力竭於養兵又莫甚於江
<pb:KR4d0233_WYG_053-8a>
上之軍故每欲省賦¶朝廷以為可則版曺不可版曺可
則總領不可總領可則都¶統司不可以謂之御前軍馬
雖朝廷不得知謂之大軍錢¶糧雖版曺不得預中外勢
分職掌不同事權不一施行不專¶雖欲寛民得乎都統
司之兵與向者在制置司時無異總¶領所之財與向者
在轉運司時無異事出一體而後可議寛¶民力矣轉對
又論藝祖治大而不治細以上書人文字令¶知制誥看
詳升降以次對章奏下尚書省參詳人主所自擇¶不過
<pb:KR4d0233_WYG_053-8b>
臺省長官豈不甚易行哉又嘗論役法謂免役錢者本¶
以恤民使出錢雇役而逸其力也自罷募户長壯丁而
取其¶錢今𨽻總制之類於是役者白著而法不得不壊
保正長催¶科是以保甲法亂役法而行之也熈寜自有
役法五等簿是<md:KR4d0233_SBCK_052-5b>¶也自有保甲法魚鱗簿是也五等則通
縣計之魚鱗以比屋¶計之保甲但以稽察盜賊與免役
初不相闗熈寜七年始以¶保丁充甲頭催税而耆户長
壯丁之屬以次罷募利其雇錢¶而封樁之法起矣元豐
<pb:KR4d0233_WYG_053-9a>
遂著為令以甲頭同大保長催科元¶祐匆匆復舊隨即
紛更至紹聖二年催科悉用大保長役法¶轉而為保甲
嘉祐以前固無此法至此又非王安石之舊特¶章厚為
之今士大夫恥言安石之為人指章厚為罪魁而方¶世
守其變亂之餘以為成憲萬古設法一安石能改之章
厚¶能力行之此斯民最大之害乃若出於三代之舊而
莫敢議¶有議之者則付之有司不過檢坐見行條法申
嚴行下此臣¶尤所未喻也誠能不以保甲法亂役法雖
<pb:KR4d0233_WYG_053-9b>
未足以盡寛民力¶亦可謂至恩矣進故事以真宗詔兩
浙福建荆湖身丁錢並¶特除放其論尤詳以為減折帛
不如身丁切於窮民此皆公<md:KR4d0233_SBCK_052-6a>¶平時考古驗今可舉而行
非若泛然美觀之言卒不得見於¶用若其封還詞頭遇
事輒發未易悉數如請還黄裳給事中¶則引唐吕元膺
紹興程瑀以為比論張子仁之建節則請先¶處分留正
之去留呉挺之除代而其甚難者莫如陳源與率¶逢原
二者源之貫盈幸不及誅忽除内侍省押班瑣闥攝事
<pb:KR4d0233_WYG_053-10a>
者繳章五上人皆傳誦大臣力請觸雷霆之怒㡬不自
全一¶為書行公議沸騰黨與凶焰不可嚮邇而公獨當
之逢原麄¶暴恃有奥援所至兇横其在池陽㡬至軍變
為總領鄭湜所¶發按其偏禆上命樞臣鐫戒方待罪間
自副統制升都統¶公又論之源供職自如而詞命不行
終不得俸逢原先被宣¶劄已自書銜而公於二者執奏
再三終不奉詔以至乞身¶而去公去未㡬而内禪子仁
訖不得節鉞源亦罷去逢原¶以病廢惟此三事無敢嬰
<pb:KR4d0233_WYG_053-10b>
其鋒者公神色不動来則繳奏旁<md:KR4d0233_SBCK_052-6b>¶觀者為之寒心而外
間罕知之者鑰與公同生於丁巳少我¶九日自分教東
嘉為布衣交義兼師友後雖一同朝蹟而情¶義日篤一
旦同在西掖同攝北門相與如弟昆然至於同寅¶協恭
尤非他人之比藝祖東嚮宗廟大典集議至再始正¶百
年之禮而臺諫有異論鑰極論之丞相趙公宣㫖鑰又¶
執不可公從旁力賛其決而事遂定謝知閤淵以太母
之¶弟有㫖請給等依禄格全支公已書行而鑰駁之再
<pb:KR4d0233_WYG_053-11a>
命¶特與書行公上奏先具鑰之駮章且曰樓鑰駮章委
是允當¶始知臣失於㸃檢不及論奏若更書行臣有三
罪一則迎合¶聖意不敢執奏二則衝改揮使有司無所
憑守三則恥¶過遂非無見善則遷之義欲望追寢御筆
仍正臣鹵莽之¶罪其事遂已嗚呼孰有負重名於時致
身至此而服義引慝¶同濟公議如公者乎汲引人才如
恐不及在湖南應詔薦<md:KR4d0233_SBCK_052-7a>¶宋文仲呉獵蔣礪楊炤在朝則
薦朱熹葉適呉仁傑王明¶清修史茍知其賢不復以私
<pb:KR4d0233_WYG_053-11b>
嫌為忌其他成就延譽使就聲¶名者不知其㡬也博極
群書而於春秋左氏尤究極聖人制¶作之本意左氏翼
經之深㫖著春秋後傳左氏章指二書盖¶經止獲麟孔
子卒傳止韓魏反而喪之之後殆未有此書也¶願見不
可得則曰此吾身後之書近既得之誦讀不已不揣¶而
為之序其門人遂以銘為請鑰欲述公行事或恐有觸
忌¶之嫌自以投閒十有三年已挂衣冠視䕃㡬何知公
為最詳¶若畏避而没其實豈不負吾亡友㑹稿未集而
<pb:KR4d0233_WYG_053-12a>
病深恐溘先¶朝露不究此志小愈遂扶憊而畢之公風
度髙逺動輙過人¶詩律之精深字畫之遒媚登覽髙致
吟諷低昂親之則使人¶意消王謝韻度尚可想也方主
上在宫邸時寮寀以詩為¶夀惟翊善黄公與公之詩皆
有諷諫上為置酒各親書所<md:KR4d0233_SBCK_052-7b>¶上詩謝之公後嘗奏知以
御札登諸石而跋其下以其稿¶示鑰未及刻而公歸訪
求此稿不可復得猶記其略云季札¶觀樂歌頌而曰哀
而不愁太史公讀虞書至於君臣相敕維¶是㡬安未嘗
<pb:KR4d0233_WYG_053-12b>
不流涕也成王作頌推已懲艾可不謂戰戰恐¶懼善守
善終哉盖頌者不專於美盛徳之形容皆敕戒之¶義秦
斯以来此義殆絶鑰讀之為之感咽嗚呼此又先儒之¶
所未發也銘曰¶
温居瀛壖儒學之淵間氣所鍾挺生斯賢¶向舒金玉游
夏淵源群書博極本末貫穿¶退然布衣名震八埏晚登
周行帝席為前¶典刑具存訓詞是專王邸螭陛史館經
筵¶獨當雷霆力欲回天經世澤民齎志終焉¶天之生才
<pb:KR4d0233_WYG_053-13a>
夫豈偶然儲神毓秀其必有年<md:KR4d0233_SBCK_052-8a>¶宦匪不達受才則全道
之不行賴有遺編¶後有百載復見儒先哀哉止齋見此
銘鐫¶
　　　蔡幼學行狀¶
公諱傅良字君舉姓陳氏其先自閩徙温州瑞安縣之
帆遊¶鄉至公八世矣曽祖靖祖邦皆有隠徳考彬深於
易學潔行¶自晦鄉里稱為長者以公貴累贈朝請大夫
妣徐氏贈令人¶公英邁不群彊學篤志其為文出人意
<pb:KR4d0233_WYG_053-13b>
表自成一家人相與¶傳誦嵗従游者常數百人宗正少
卿鄭公伯熊大理正薛公¶季宣皆以經學行義聞於天
下公每見二公必孜孜求益修¶弟子之禮一日與薛公
語恍然若有所失乃獨潜心易論語¶二書求古聖賢所
以窮理盡性之要近思深探弗造其極致¶弗措也既而
薛公客晉陵公往従之薛公與公語合喜甚益¶相與考
論三代秦漢以還興亡否泰之故與禮樂刑政損益<md:KR4d0233_SBCK_052-8b>¶同
異之際盖於書無所不觀亦無所不講經年而後别去
<pb:KR4d0233_WYG_053-14a>
還¶過都城始識侍講張公栻著作郎吕公祖謙數請間
扣以為¶學大指互相發明二公亦喜得友恨見公之晚
是嵗乾道六¶年也其秋入太學國子祭酒芮公曄雅聞
公名親訪公於所¶𨽻齋見其二子且即以公為學諭俾
為諸生講説經義公以¶非故事因辭芮公不可公遂謁
告去従容天台鴈蕩間益究¶其學越二年禮部以名聞
孝宗方鋭志治功慨然慕唐太¶宗之為人於是臨軒以
太宗事䇿新進士公對言陛下有¶無我之量而累於自
<pb:KR4d0233_WYG_053-14b>
喜有知人之明而累於自恃是以十有¶一年於兹而治
績未進於古下情猶鬱公論猶沮士大夫猶¶有懐不敢
盡且以太宗求諫崇儒等事反復規諷其言深婉¶切至
有司竒之将請寘第一或議不合猶在甲科當是時公¶
名震天下其文流入外國授迪功郎泰州州學教授未
赴參<md:KR4d0233_SBCK_052-9a>¶知政事龔公茂良為孝宗稱公之材特除太學録
車駕¶幸學改承奉郎居嵗餘力求外補吕公方在三館
謂公曰盍¶少留公曰出處之義不敢不謹其始也添差
<pb:KR4d0233_WYG_053-15a>
通判福建丞相¶梁公克家領帥事委成於公公為之畫
凡一路若郡所當興¶廢及訟獄之曲直一裁以義無所
回屈彊禦者不得售其私¶始忌且怨州人有方在諫省
者論公罷之居二年主管台州¶崇道觀又二年差知桂
陽軍又三年乃之官居閒既乆日覃¶思於六經将有所
述以開後學一室蕭然與士友終日澹如¶也治桂陽首
為教條戒其吏以徙善逺罪諭其民以孝弟婣¶睦人感
公徳意不嚴而化蠲民宿負及縣月輸之未入者凡¶廪
<pb:KR4d0233_WYG_053-15b>
藏受輸以例取贏者悉裁之明條目簡文移縣得達情
於¶郡而吏無所容奸郡計自裕嵗小旱預出錢糴於旁
郡置數¶塲以糶糶已復糴循環不之又聽民以薪易官
粟或就役於<md:KR4d0233_SBCK_052-9b>¶官食其力民無飢者連帥潘公畤以緡錢
五千助糴公益以¶郡錢立式貸之約嵗登償及期不復
索光宗受禪除提舉¶湖南常平茶鹽去郡老稚遮送不
絶明年就除轉運判官湖¶湘民無子孫者率以異姓為
後吏利其貲輙没入之公曰使¶人絶祀非政也況養遺
<pb:KR4d0233_WYG_053-16a>
棄固有法存其後者㡬二千家潭州¶常平粟且四十萬
而全永道等州數絶少無以備歉嵗公曰¶移多益寡使
者職也既掌漕猶攝庾事乃令諸州各留嵗運¶粟以益
常平以潭之常平代其輸郡告乏者減其送漕司之¶錢
民輸折苗錢重為損其直潭州儲州市酒課嵗嘗至緡
錢¶二十萬遂以配於民為額公攝州事按舊籍頓減之
民得少¶紓改提㸃浙西刑獄過闕留為吏部員外郎論
對奏言藝¶祖皇帝垂裕後人專以愛惜民力為本熈寜
<pb:KR4d0233_WYG_053-16b>
以来用事者始¶取藝祖約束一切紛更之諸路上供嵗
額増於祥符一倍<md:KR4d0233_SBCK_052-10a>¶崇寜重修上供格頒之天下率増至
十數倍其他雜斂則熈¶寜以常平寛剰禁軍闕額之類
今項封樁而無額上供起於¶元豐經制起於宣和總制
月樁起於紹興皆迄今為額折帛¶和買之類又不與焉
茶引盡歸於都茶塲鹽鈔盡歸於𣙜貨¶務秋苗斛斗十
八九歸於綱運州縣無以供則豪奪於民民¶困極矣方
今之患何但敵人盖天命之永不永在民力之寛¶不寛
<pb:KR4d0233_WYG_053-17a>
耳豈不甚可畏哉陛下宜以救民窮為己任推行¶藝祖
未泯之澤以為萬世無疆之休且言今天下之力竭於¶
養兵而莫甚於江上之軍都統司謂之御前軍馬雖朝
廷不¶得知總領所謂之大軍錢糧雖版曺不得與於是
中外之勢¶分而事權不一施行不專雖欲寛民其道無
繇誠使都統司¶之兵與向者在制置司無異總領所之
財與向者在轉運司¶無異則中外為一體中外一體則
寛民力可得而議矣上<md:KR4d0233_SBCK_052-10b>¶従容嘉納謂公曰朕思見卿乆
<pb:KR4d0233_WYG_053-17b>
矣卿學問深醇著書必多可¶悉以進也遂遷祕書少監
公進周禮説以格君心正朝綱均¶國勢為目目各四篇
兼實録院檢討官選兼皇子嘉王府¶賛讀公以為王者
之學經世為重祖宗成憲尤當先知¶乃纂次建隆以来
行事之要為王講誦大㫖每至立¶國規模必厯叙累朝
因革利害附見其下本末粲然如示¶諸掌紹熈三年十
二月擢起居舍人四年正月兼權中書舍¶人先是上少
不豫群臣奏請或弗時決公言一國之勢譬¶如一身少
<pb:KR4d0233_WYG_053-18a>
有壅底便生疾恙若今日遷延某事明日阻節某¶人人
心益玩主勢益輕設有姦憸乗時為利則中外之情不¶
接威福之柄可移雖是擅傳㫖揮将亦無従覺察陛下
何¶不務自寛大以怡精神出則従順動之宜居則享燕
閒之福¶而乃徒速無故之謗且貽萬一之憂哉又言人
主不自彊則<md:KR4d0233_SBCK_052-11a>¶讒間迎合之計得以乗之因其厭省覽也
則有以好名之説¶中傷忠讜因其憚改作也則有以生
事之説沮壊事功凡若¶此皆讒間也因其近聲色也則
<pb:KR4d0233_WYG_053-18b>
有以勿問外人之説固結宫¶禁因其樂燕飲也則有以
勿親小事之説竊弄威福凡若此¶皆迎合也讒間之計
中則君子日疏迎合之計中則小人日¶親而其極至於
天變不告邊警不聞如是而天下不多事者¶未之有也
給事中兼嘉王府翊善黄公裳以封還除目改¶兵部侍
郎公言給舍封駮是謂官守若以為是則當聽従若¶以
為非則當罷黜今隂廢其言而陽遷其官是非不明賞
罰¶倒置不謂清時有此過舉乞令裳依舊供職以釋在
<pb:KR4d0233_WYG_053-19a>
廷之疑¶池州副都統制率逢原就除都統制公言逢原
專横掊尅士¶伍咸怨淮西總領鄭湜姑按其偏将以警
之逢原懼而自劾¶方詔放罪不應信宿之間遽有遷擢
詔依已降指揮公復<md:KR4d0233_SBCK_052-11b>¶繳論之陳源除入内内侍省押班
給事中駮之不可以書讀¶矣公言源僣侈專横得罪髙
宗投竄逺方籍入家産及許¶逐便以来間有恩命則臣
僚相繼論奏悉䝉開納今鎖闥迫¶於天威黽俛書讀臣
必不敢奉詔草詞内批張子仁除¶節度使公言留正輔
<pb:KR4d0233_WYG_053-19b>
相初政於今五年待罪郊外而去留未¶決趙雄以前宰
相起帥江西抱病告終而恤典不及西陲擁¶兵十萬呉
珽物故擇代不可不謹恤終不可不至而屏去申¶奏以
為失實當此時也乃遽獨加㤙於勲舊之家輕重不倫¶
先後失序臣深為聖明惜之詔子仁係勲臣子可與書
行¶公又言報答舊勞孰與輔初政者之為親矜憐後裔
孰與專¶帥閫者之為重陛下儻下察末議少霽威嚴天
意豁然群¶疑氷釋事闗廊廟則立賜施行憂在疆埸則
<pb:KR4d0233_WYG_053-20a>
亟須處置庶㡬¶國家尊榮朝野欣豫奏雖不報然陳源
竟不命詞張子仁亦不<md:KR4d0233_SBCK_052-12a>¶果授鉞是嵗十二月遷起居郎
公言陛下覆䕶臣子容忍¶不棄而不務明其去就之誼
比有以臺官察宰屬者矣陛¶下皆出之俄而並召並用
為卿将孰是孰非耶有以後省駮¶従班者矣陛下為罷
給事中已而並除職名一去為郡一¶為王府官然則是
俱有罪耳有以諫官疏大臣者矣陛下¶欲並用之大臣
乞去不得請諫官乞去又不得請然則是俱¶賢耳至如
<pb:KR4d0233_WYG_053-20b>
臣不度疏賤論奏内侍不當為知省官陛下雖¶納臣之
章不行詞不賦禄而其人至今出入禁闥與見任無¶異
則是中書後省與黄門相持不決尤所未喻願陛下明¶
人臣去就之誼自不肖臣始時上疾猶未平重華之朝
稍¶闕大臣而下交進更諫公自以受知最深每入對必
以父子¶天性及古今禍福安危之際委曲開陳期以感
悟上心¶上亦為之動及孝宗有疾公踰旬三請對以為
兩年以来<md:KR4d0233_SBCK_052-12b>¶以不過宫諫者多矣陛下間或聽之亦無過
<pb:KR4d0233_WYG_053-21a>
勉彊一出臣¶獨私念陛下特誤有所疑積憂成疾以至
於此每於陛¶下心事之間反覆開明至於深入切中陛
下為臣傾倒一¶無隠情然而今日確許明日中變以誤
為實而開無端之釁¶以疑為信而成不療之疾是陛下
自貽禍也公敷奏剴切¶上未能聽因面乞納禄不許最
後復言今天下本無事而¶陛下以憂疑失人心若聖意
釋然則群情自解轉禍為福不¶過反掌之間臣言不足
聽當永辭闕庭是以復論人心可畏¶之説願陛下亟圖
<pb:KR4d0233_WYG_053-21b>
之是日公論諫益切度上意弗回乃¶上致仕之奏上曰
甚好甚好公退則申尚書省自免而歸¶改祕閣修撰復
兼嘉王府賛讀公辭不拜今上受内禪¶三日詔公歸班
又四日除中書舍人公三辭而後受未至¶命兼侍講時
方博延名徳之士進諸朝廷知潭州朱公熹<md:KR4d0233_SBCK_052-13a>¶召為煥章
閣待制侍經筵與公同日造朝班行相慶公入見¶首言
陛下嗣守丕圖宜上稽孝宗明斷總攬之政兼體¶上皇
隆寛不自用之美參酌兩朝治體擇其為天下後世¶便
<pb:KR4d0233_WYG_053-22a>
者兼行之詔知閤門事謝淵係皇太后親弟特給全¶俸
今同知樞密院事樓公鑰時為給事中封還録黄公言
樓¶鑰所駮允當望追寢前命臣失於論奏乞正鹵莽之
罪因言¶陛下臨御未乆每事當遵守法度近因臣下妄
有陳乞往往¶直降内批或與差遣或添請給人従深恐
自此浸開倖¶門願陛下念付託之重加兢懼之誠凡宫
禁請求斷勿¶垂聽兼直學士院㑹有詔朱熹與在外宫
觀公請對将陳¶其不可詔俟别日宣引公連疏言朱熹
<pb:KR4d0233_WYG_053-22b>
三朝故老難進易¶退欣慕聖明幡然一出天下相賀以
為得人則進退之間豈¶宜容易内批之下舉朝失色臣
不敢書行後四日詔朱<md:KR4d0233_SBCK_052-13b>¶熹進寳文閣待制與郡未㡬以
公兼實録院同修撰公以史¶事宜有專官再辭不許阜
陵復土上始自重華宫入居¶大内公首請増置諫員收
用恬退之士詔問民間疾苦上¶雅敬公每對必虚已以
聽始上在潜邸寮寀因誕日以詩為¶壽公與翊善黄公
詩皆以開導徳性冀有所規益上感二¶公意各親書其
<pb:KR4d0233_WYG_053-23a>
詩謝之於是上屢趣公為跋語刋石同進¶者以上眷公
厚始多忌之知閣門事韓伌胄浸竊威福倚¶言路以排
斥忠正有上章詆公者詔提舉江州太平興國¶宫慶元
二年夏言者復交章詆公詔降三官罷宫觀公屏¶居杜
門一意韜晦榜所居室曰止齋日徜徉其間賔至則相¶
與講論經史亹亹不厭故舊之在朝者或因人問公起
居公¶皇恐遜謝而已嘉泰二年正月詔復元官提舉江
州太平¶興國宫三年起知泉州公以疾力辭許之授集
<pb:KR4d0233_WYG_053-23b>
英殿修撰疾<md:KR4d0233_SBCK_052-14a>¶益侵請謝事授寳謨閣待制以其年十有
一月丙子卒於家¶屬纊酌酒與兄訣凝然而逝年止六
十有七積階至朝議大¶夫爵永嘉縣男訃聞贈通議大
夫娶張氏主管禮兵部架閣¶文字孝愷之女封令人以
婦徳稱先公八年卒子男二人師¶轍承務郎新監臨安
府鹽官縣買納鹽塲師朴承務郎女七¶人長適迪功郎
新光化軍司理參軍潘子順先卒次適従政¶郎福州連
江縣丞薛師雍次適迪功郎新處州儒學教授林¶子熈
<pb:KR4d0233_WYG_053-24a>
次適迪功郎新福州連江縣尉徐沖次適進士張紹次¶
適進士張疇次未行孫女一人開禧元年三月庚寅師
轍等¶奉公之喪合𦵏於所居前山令人之兆公剛毅洞
達寛博樂¶易其為學先於致知充以涵養黙識自得不
可企及而篤於¶躬行周於人情事物兼博約貫精粗不
倚於一偏與同志論¶學必以兢業為先盖其所自用功
處也事兄恭謹終老不懈<md:KR4d0233_SBCK_052-14b>¶自奉清約閨門肅然其接人
委曲周盡人人得其歡心汲引¶後進如恐不及小善曲
<pb:KR4d0233_WYG_053-24b>
藝奬予無倦士多不逺數千里樂従¶公逰公隨其所長
誘掖磨琢以成其材在湘中奉詔薦湖廣¶之士以今四
川安撫制置使呉公獵為稱首其他如宋文仲¶楊炤蔣
礪皆一時之選及在後省丞相留公正知樞密院事¶胡
公晉臣數訪人物公為言某人有徳某人有材宜兼収
而¶器使之毋有所偏廢二公以公言多所引用公未嘗
以語人¶也公早有重名媢疾者衆往往為謗語以中傷
公故當¶孝宗有為之時主上願治之始而不得少安於
<pb:KR4d0233_WYG_053-25a>
朝退而家¶食者前後且二十年比上念公起鎮名藩天
下期以復用¶而公已病篤矣卒之日室無餘貲田不過
二頃其𦵏也資友¶朋之賻以集事然後讒沮公者始皆
愧服公在三山閲故府¶所藏累朝詔條凡財賦源流國
史所不盡載者考之悉<md:KR4d0233_SBCK_052-15a>¶得其要領常以為祖宗徳澤深
厚而後来有司乗時易令¶取民之數乃過於前代宜有
以變而通之故一見光宗首¶陳其要及轉對則乞議免
役錢進故事則乞除身丁錢至¶上初親政則又乞出内
<pb:KR4d0233_WYG_053-25b>
帑助版曺經費少寛催理以紓民力¶然皆言之而未及
用天下不少被其澤也公既没之四年¶上誅韓伌胄盡
黜其黨一時故老為侂胄所排斥者收用略¶盡使公尚
在得復見上以素所考論次第條奏見於施行¶其所補
豈有淺淺哉公有毛氏詩解詁二十卷周禮説三卷¶春
秋後傳十五卷左氏章指三十卷讀書譜一卷建隆編
一卷¶制誥集五卷文集三十卷公深於春秋其於王霸
尊卑盛衰消¶長之際及亂臣賊子之所由来發明獨至
<pb:KR4d0233_WYG_053-26a>
又以為左氏最有功¶於經能存其所不書以實其所書
故作章指以明筆削之義¶樓鑰為之序曰自有春秋以
来盖未有此書也平生篤於學<md:KR4d0233_SBCK_052-15b>¶易嘗為之説而未及就
幼學未冠従公遊朝夕侍側者且十¶年公愛而教之勉
以前輩學業幼學雖不敏然佩公之訓不¶敢自棄每視
公以為出處知公獨詳敢狀其言行之大略以¶上於太
史氏謹狀¶嘉定元年十一月日學生朝議大夫試尚書
吏部侍郎兼侍¶講兼直學士院蔡幼學狀
<pb:KR4d0233_WYG_053-26b>
　　　葉適墓誌銘¶
公姓陳氏諱傅良字君舉温州瑞安人初講城南茶院
時諸¶老先生傳科舉舊學摩蕩鼓舞受教者無異辭公
未三十心¶思挺出陳編宿説披剥潰敗竒意芽甲新語
懋長士蘇醒起¶立駭未曽有皆相號召雷動従之雖縻
他師亦藉名陳氏由¶是其文擅於當世公不自喜悉謝
去獨崇敬鄭景望薛士龍¶師友事之入太學則張欽夫
吕伯恭相視遇兄弟也四方受<md:KR4d0233_SBCK_052-16a>¶業愈衆乾道八年䇿進
<pb:KR4d0233_WYG_053-27a>
士殿臚定公對第一奏入不果用教¶授泰州朝廷難以
銓法持之遂除太學録将召試館職復¶不果使告公将
以為編修官公辭焉通判福州右正言黄洽¶引王安石
事劾公罷主管崇道觀知桂陽軍或言知名士廢¶不用
凡三十三人公為其首執政病之稍遷提舉湖南常平¶
茶鹽轉運判官浙西提刑吏部員外郎去朝十四年至
是¶而歸鬚髪無黑者都人聚觀嗟歎號老陳郎中光宗
逆勞¶曰卿昔安在朕思見乆矣其以所著書示朕遷祕
<pb:KR4d0233_WYG_053-27b>
書少¶監兼實録院編修官皇子賛讀厯起居郎舍人兼
中書舍人¶㑹上疾不能覲重華公隂諷顯諫危論婉説
因乞致仕¶出殿不返舍改祕閣修撰復兼賛讀不至今
上即位除中¶書舍人侍講同實録院修撰直學士院御
史中丞謝深甫¶論公言不顧行提舉興國宫居二年察
官交疏削秩罷時慶<md:KR4d0233_SBCK_052-16b>¶元二年也嘉泰三年始復官再為
興國宫知泉州辭授集英¶殿修撰待制寳謨閣三年十
一月丙子卒開禧元年三月庚¶寅𦵏於帆逰鄉湗村前
<pb:KR4d0233_WYG_053-28a>
山距家巷語可達也夫人張氏封令¶人子師轍師朴師
朴承務郎師轍新監鹽官買納場潘子順¶薛師雍林子
熈徐沖皆婿也既仕未仕者張紹張疇未嫁者¶一女孫
女二人公之従鄭薛也以克已兢畏為主敬徳集義¶於
張公盡心焉至古人經制三代治法又與薛公反復論
之而¶吕公為言本朝文獻相承所以垂世立國者然後
學之本¶末内外備矣公猶不已年經月緯晝驗夜索詢
世舊繙吏牘¶蒐斷簡采異聞一事一物必稽於極而後
<pb:KR4d0233_WYG_053-28b>
止千載之上珠貫而¶絲組之若目見而身折旋其間吕
公以為其長不獨在文字¶也公既實究治體故常本原
祖宗徳意欲減重征捐末¶利還之於民省兵薄刑期於
富厚而稍修取士法養其義理<md:KR4d0233_SBCK_052-17a>¶㢘恥為人才地以待上
用其於君徳内治則欲内朝外廷為¶人主一體群臣庶
民並詢迭諫而無壅塞不通之情凡成周之¶所以為盛
皆可以行於今世視昔人之致其君非止以氣力¶負荷
之華藻潤色之而已也嗚呼其操術精而致用逺彌綸
<pb:KR4d0233_WYG_053-29a>
之義𢎞矣盖魯有臧文仲鄭有子産齊有晏嬰晉有叔
向四¶人者當周之末造能新美舊學而和齊用之尊奉
前聞而斟¶酌行之不嗇於古不狃於今是能輔當時而
傳後世此春秋¶名世之士孔子之所賢者也今公亦考
元祐慶厯上極建隆¶以達於紹興之後将櫛理弦續起
廢疾解倒懸而燠休之使¶公而得盡其用則未知於四
人者孰先後也始公以盛名天¶下歸重意其将有為矣
其録太學也議科舉敝法頗櫽括之¶而已然而拘於常
<pb:KR4d0233_WYG_053-29b>
而習於故者以為異矣其倅福州也平一¶府曲直使不
得隠而已然而畏其明而苦其決者以為專矣<md:KR4d0233_SBCK_052-17b>¶流言轉
易應和喧然而公之道不得行矣孝宗嘗於禁中¶従容
讀公所論著光宗嘗因直前獨對許公且大用及¶今上
御極有講堂之舊招来初載有咨謀之美然而讒之慘¶
者奪其眷忌之巧者蔽其知而公之身竟以斥矣如彼
四人¶者使其君臣之際上下之交不遂靡然為時所向
而謗譽雜¶於朝市疑信異其始終則夫功烈之成就曾
<pb:KR4d0233_WYG_053-30a>
不能萬一而況¶其有大於四人者乎此余所以歎其開
物之易而周身之難¶成名之厚而收功之薄也悲夫公
葬四年吏部侍郎蔡行之¶始状其行於太史行之從公
蚤載之詳余亦陪公遊四十年¶教余勤矣故掲其平生
大指刻於墓上以記余之哀思而行¶之已載者不復述
也銘曰¶
嗚呼陳公未壯而興群士驚奔来師来承三代統紀漢
唐¶制度百世雖逺一二以數事研於終徳復於初發為
<pb:KR4d0233_WYG_053-30b>
辭華<md:KR4d0233_SBCK_052-18a>¶乃學之餘内聖外王本末鴻纎春秋四人孔子所
嚴建隆¶之元實為下武斟酌損益可繼堯禹天欲平治
必待其才¶生之甚難莫我肯培名胡忌髙實奚惡富裂
棄文錦縫彼¶敗素寄印如纍其讒云云擁書如林其樂
欣欣有橘之菔¶有菡之芬有挐其舟音逺不聞我瞻湗
村泚矣南塘二物¶則存公乎在亡¶
　
　止齋集附録
