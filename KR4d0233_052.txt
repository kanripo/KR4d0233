# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.463435
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0375-052止齋先生文集-卷第五十二.
<pb:KR4d0233_SBCK_052-1a>¶
止齋先生文集附録卷之五十二¶
　宋故寳謨閣待　制贈通議大夫陳公神道碑¶
　　　龍圖閣直學士通議大夫致仕奉化郡開國侯食邑¶
　　　一千樓鑰撰¶
嘉定三年集英殿修撰陳公告老于　朝　天子歎曰此吾¶
舊學且書命之臣也除寳謨閣待制遺奏　聞贈四官錄其¶
後𫠦以飾其終者如故典門弟子哭之失聲里人聚而相吊¶
四方士夫聞之無不䀌傷者蓋非它人云亡之比也公諱𫝊¶
良字君舉其先自閩徙温州瑞安縣㠶逰鄉湗村里至公八¶
世矣曾祖靖祖&KR0022;父彬皆不仕父以公貴累贈朝請大夫妣¶
徐氏贈令人朝請邃於易教授鄉里以篤行稱公天分髙勝¶
其於學問心悟神解而苦志自勉精力亦絶人𨺚師親友有¶
不可觧於心者興化劉復之朔以南省第一人来為司户參¶
<pb:KR4d0233_SBCK_052-1b>¶
軍攝教官得公程文以為絶出公之年甚少也而名巳髙開¶
門授徒於仙巖僧&KR0213;士子莫不歸敬薛寺正士龍季宣見公¶
問𫠦安公曰毋不敬士龍曰比參𠋣如何公釋然増進歸心¶
薛氏後又相從於滆上讀書一日千里其為薛氏𥙊文云我¶
昔自喜壁立𠋣天見兄梅潭忽若隊淵梅潭即仙巖也伊洛¶
之學東南之士自亀山楊公時建安㳺公酢之外惟永嘉許¶
公景衡周公行巳數公親見伊川先生得其𫝊以歸中興以¶
来言理性之學者宗永嘉惟薛氏後出加以考訂千載自井¶
田王制司馬法八陣圗之屬該通委曲真可施之實用凢今¶
名士得其&KR0003;者小之則擅塲屋之名大可以臨民治軍之際¶
惟公㳺從最乆造詣最深以之研精經史貫穿百氏以斯文¶
為巳任綜理當世之務攷覈舊聞於治道可以興滯&KR0024;敝復¶
古至道條畫本末粲如也　本朝名公鉅卿不可縷數然自¶
<pb:KR4d0233_SBCK_052-2a>¶
&KR0330;布而名動宇内者不過數人公自為舉子業其𫠦論著如¶
六經論等文𫠦在流播㡬於家有其書蜀中文學最盛讀之¶
者無不動色文軆為公一變至傳入夷貊視前賢為&KR0057;盛乾¶
道六年始入太學士無賢不肖歛祍下風八年公之髙弟蔡¶
公㓜學為省元公次之徐公&KR0105;又次之薛公叔似鮑君繡劉¶
君春胡君時等皆鄉郡人非公之友則其徒也&KR0057;為一時盛¶
事既登甲科朝野想望風采授㤗州教授以歸叅政龔公茂¶
良帥江西以書幣招之&KR0133;與定交公曰此古人羔鴈之禮不¶
行於世有年矣善辤之未赴㑹太學録闕求之者衆龔公實¶
行宰相事奏¶
孝宗曰待次不改闕初官不堂除　陛下良法也太學録一¶
闕而睥睨者衆臣欲擇取名儒為士林𫠦推者越拘攣而用¶
用則人自服矣　上問為誰以公對　上曰是朕𫠦素知者¶
<pb:KR4d0233_SBCK_052-2b>¶
除命一下果無異辤就職㡬月　車駕幸學改承奉郎龔公¶
既罷政亦浸有相嫉者添差通判福州帥相梁公克家得公¶
喜甚以政委之公亦悉心禆賛不事形迹卒以專擅論罷時¶
淳熈七年也尋主管台州崇道觀起知桂陽軍閒居八年始¶
赴郡提舉荆湖南路常平茶塩事就迁轉運判官改兩浙西¶
路提㸃刑獄公在桂楊蠲除𪧐&KR0018;罷弛斜科倉司則補糴諸¶
郡米至十萬斛&KR0519;司亦蠲錢數萬緍力講荒政𫠦及者廣進¶
登極銀三千兩屬力救荒力不&KR0014;辦申請减額損三之二實¶
恵遂及一方以服勤使事嘗感寒疾至是以奏事再入&KR0113;門¶
&KR0161;𩯭如雪丞相留公正一見嘆曰㡬年陳君舉尚可使外&KR0024;¶
邪奏留爲吏部員外郎&KR0004;對　上曰卿去國㡬何朕時欲見¶
卿乆矣知卿學問深醇有𫠦著書進来時　上臨朝淵黙罕¶
有　聖語公敬謝而退以周禮&KR0003;進擢祕書少監訓詞曰朕¶
<pb:KR4d0233_SBCK_052-3a>¶
日御便朝延見郎吏有郎白首色夷而氣温儐者賛其名則¶
汝傅良也朝列傳誦實黄公裳之詞也兼實錄院檢討官¶
皇子嘉王府妙選官寮以公兼賛讀未㡬除起居舍人兼權¶
中書舍人期年始迁起居郎紹熈末年　龍樓問&KR0230;不以時¶
自大臣而下更進讜言從班多連名騰奏或同班叩請公自¶
以受不世之遇必欲身任其責請對直前㡬無虚月剴切痛¶
憤指陳利害無𫠦不用其至蓋嘗賛　嘉邸為　中宫言之¶
又嘗奏䟽謂臣等在　王邸於古今父子君臣之際人之大¶
倫天地之正義以開導賢王而　㑹慶闕上觴之禮長至虧¶
称賀之儀區區口耳之感必不&KR0014;勝躬行之化紙上之習必¶
不如家傳之法今既上失　三宫之歡則臣等講讀皆為空¶
言矣其餘骨鯁之言有敵巳以下𫠦不&KR0014;堪者上終不加譴¶
而言亦不用一日奏云　陛下屢許臣以出又令傳㫖於廟¶
<pb:KR4d0233_SBCK_052-3b>¶
堂而復不然臣貪戀厚㤙未忍决去容臣退思補過更圖入¶
奏若不垂聴則有致為臣而去耳又從而草奏曲盡事節犯¶
顔極論度　上意不囬遂上掛冠之奏　上雖不受　玉音¶
賜可公即申省乞致仕宰輔留之不可既行授祕閣修撰¶
嘉王府賛讀皇上御極以中書舍人召還兼侍講兼直學¶
士院同國史院修撰謂可以行素藴矣而言者指其學術不¶
正罷為提舉江州太平興國宫慶元二年復劾其在　太上¶
朝奏對狂率降三官罷祠嘉㤗二年叙復元官再𢌿祠祿遂¶
除泉州以病力辤至再除集英殿修撰病革謝事遂有次對¶
之命十一月十有二日終于里第享年六十有七積官至朝¶
議大夫爵永嘉縣開國男食邑三百戸娶張氏名㓜昭字景¶
惠主管禮兵部架閣文字孝愷之女以婦徳著聞先公九年¶
卒子男二人師轍迪功郎安豐軍夀春縣主簿師朴承務郎¶
<pb:KR4d0233_SBCK_052-4a>¶
女七人長&KR0408;迪功郎監鎮江府淩口茶庫潘子順次&KR0408;從政¶
郎新福州連江縣丞薛師雍次&KR0408;迪功郎處州州學教授林¶
子熈次&KR0408;廸功郎新福州連江縣尉徐冲次&KR0408;進士張紹次¶
&KR0408;進士張疇一尚㓜令人葬於前山開禧元年三月庚申二¶
子奉公之䘮合焉嗚呼以公之抱&KR0018;偉傑學博而精觀書别¶
有髙識作文自出機杼𩔖非今人𫠦可企及求之古人亦未¶
易多得也受知　三朝掌内外制經帷史館不為不遇而名¶
髙多忌卒不得䆒其經世之學為可痛也公行&KR0105;著于鄉曲¶
述作擅于當世不待屡書敢摭其論奏之大者列之然後知¶
其非䛕墓之詞也公之赴郡免奏事而去歸覲　光宗以舊¶
欲奏之　孝宗者陳之蓋公憂國之心澤民之具其&KR0003;不易¶
謂　藝祖創業垂統無非可傳之法而深仁厚澤&KR0073;我後人¶
則專以愛惜民力為本攷之故牘自建𨺚至景徳四十五年¶
<pb:KR4d0233_SBCK_052-4b>¶
間南征北伐未嘗無事而金銀錢帛粮草雜物七千一百四¶
十八萬計在州縣不㑹古𫠦謂冨藏天下者也諸道上供随¶
𫠦輸送初無定額留州錢物雖盡曰係省而不盡取大中祥¶
符元年三司始奏立上供稅額熈寜用事者始取　藝祖之¶
約束一切紛更之新法既行増上供之額一倍至崇寜遂増¶
數倍此特上供耳其它雜徭熈寜則有令項封樁元豐則有¶
無額上供宣和之經制紹興之緫制月樁皆至今為額而折¶
帛和買之𩔗不與焉茶引盡歸都茶塲塩鈔盡歸榷貨務秋¶
苗以十之八九為綱運是皆不在州縣於是取之斛面取之¶
折變取之科敷抑配𧷢罪而民之困極矣方今之患(何/但)夷狄¶
蓋天命永不氷在民力之寛不寛豈不甚可畏哉　上曰莫¶
急於此但以䖏置為難公奏第三劄子乃是䖏置之&KR0003;既奏¶
褒羙再三其大畧曰嗣位之初詔為寛民置局講䆒而民¶
<pb:KR4d0233_SBCK_052-5a>¶
窮如故蓋以裁抑細微或蠲空張之數未有以&KR0091;明詔慰民¶
望也國家財力竭於養兵又莫甚於江上之軍故每欲省賦¶
朝廷以為可則版曺不可版曺可則緫領不可緫領可則都¶
統司不可以謂之御前軍馬雖　朝廷不得知謂之大軍錢¶
糧雖版曺不得預中外𫝑分職掌不同事&KR0096;不一施行不專¶
雖欲寛民得乎都統司之兵與向者在制置司時無異緫¶
領𫠦之財與向者在轉運司時無異事出一軆而後可議寛¶
民力矣轉對又論　藝祖治大而不治細以上書人文字令¶
知制誥看詳升降以次對章奏下尚書省叅詳人主𫠦自擇¶
不過䑓省長官豈不甚易行哉又嘗論役法謂免役錢者本¶
以恤民使出錢雇役而逸其力也自罷募戸長壮丁而取其¶
錢今𨽻緫制之𩔗於是役者白著而法不得不壊保正長催¶
科是以保甲法亂役法而行之也熈寜自有役法五等簿是¶
<pb:KR4d0233_SBCK_052-5b>¶
也自有保甲法魚鱗簿是也五等則通縣計之魚鱗以比屋¶
計之保甲但以機察盗賊與免役初不相関熈寜七年始以¶
保丁𠑽甲頭催稅而𦒿戸長壯丁之属以次罷募利其雇錢¶
而封樁之法起矣元豐遂著為令以甲頭同大保長催科元¶
祐匆匆復舊随即紛更至紹聖二年催科悉用大保長役法¶
轉而為保甲嘉祐以前固無此法至此又非王安石之舊特¶
章厚為之今士大夫耻言安石之為人指章厚為罪魁而方¶
世守其變亂之餘以為成憲萬古設法一安石&KR0014;改之章厚¶
&KR0014;力行之此斯民冣大之害乃若出於三代之舊而莫敢議¶
有議之者則付之有司不過檢坐見行條法申嚴行下此臣¶
&KR0057;𫠦未喻也誠&KR0014;不以保甲法亂役法雖未足以盡寛民力¶
亦可謂至㤙矣進故事以真宗詔兩浙福建荆湖身丁錢並¶
特除放其論&KR0057;詳以為减折帛不如身丁切於窮民此皆公¶
<pb:KR4d0233_SBCK_052-6a>¶
平時考古驗今可舉而行非若泛然羙觀之言卒不得見於¶
用若其封還詞頭遇事&KR0186;彂未易悉數如請還黄裳給事中¶
則引唐吕元膺紹興程瑀以為比論張子仁之建節則請先¶
䖏分留正之去留吴挺之除代而其甚難者莫如陳源與率¶
逢原二者源之貫盈幸不及誅忽除内侍省押班𤨏闥攝事¶
者繳章五上人皆傳誦大臣力請觸雷霆之怒㡬不自全一¶
為書行公議沸騰黨與凶熖不可嚮邇而公獨當之逢原麄¶
暴恃有奥援𫠦至𠒋横其在池陽㡬至軍變為緫領鄭湜𫠦¶
彂按其偏禆　上命樞臣鐫戒方待罪間自副統制升都統¶
公又論之源供職自如而詞命不行終不得俸逢原先&KR0013;宣¶
劄巳自書䘖而公於二者執奏再三終不奉　詔以至乞身¶
而去公去未㡬而　内禪子仁訖不得節龯源亦罷去逢原¶
以病&KR0440;惟此三事無敢嬰其鋒者公神色不動来則繳奏旁¶
<pb:KR4d0233_SBCK_052-6b>¶
觀者為之寒心而外間罕知之者鑰與公同生於丁巳少我¶
九日自分教東嘉為布衣交義兼師友後雖一同朝蹟而情¶
義日篤一旦同在西掖同攝北門相與如弟昆然至於同寅¶
恊恭&KR0057;非他人之比　藝祖東嚮宗廟大典集議至再始正¶
百年之禮而䑓諌有異論鑰極論之丞相趙公宣　㫖鑰又¶
執不可公從旁力賛其决而事遂定謝知閤淵以　太母之¶
弟有　㫖請給等依祿格全支公已書行而鑰駮之再　命¶
特與書行公上奏先具鑰之駮章且曰樓鑰駮章委是&KR0098;當¶
始知臣失於㸃檢不及論奏若更書行臣有三罪一則迎合¶
聖意不敢執奏二則衝改　揮使有司無𫠦馮守三則耻¶
過遂非無見善則迁之義欲望追&KR0230;　御筆仍正臣鹵莽之¶
罪其事遂巳嗚呼孰有&KR0018;重名於時致身至此而服義引慝¶
同濟公議如公者乎汲引人才如恐不及在湖南應　詔薦¶
<pb:KR4d0233_SBCK_052-7a>¶
宋文仲吴獵&KR0253;礪楊炤在　朝則薦朱熹葉&KR0408;吴仁傑王明¶
清修史苟知其賢不復以私嫌為忌其他成就延譽使就聲¶
名者不知其㡬也博極羣書而於春秋左氏&KR0057;䆒極聖人制¶
作之本意左氏翼經之深㫖著春秋後傳左氏章指二書蓋¶
經止𫉬麟孔子卒傳止韓魏反而䘮之之後殆未有此書也¶
願見不可得則曰此吾身後之書近既得之誦讀不巳不揣¶
而為之序其門人遂以銘為請鑰欲述公行事或恐有觸忌¶
之嫌自以投閒十有三年已挂衣冠視䕃㡬何知公為最詳¶
若畏避而沒其實豈不&KR0018;吾亡友㑹稿未集而病深恐溘先¶
朝露不䆒此志小愈遂扶憊而畢之公風度髙逺動輙過人¶
詩律之精深字畫之遒媚登覽髙致吟諷低昻親之則使人¶
意消王謝韻度尚可想也方　主上在宫邸時寮寀以詩為¶
夀惟翊善黄公與公之詩皆有諷諌　上為置酒各親書𫠦¶
<pb:KR4d0233_SBCK_052-7b>¶
上詩謝之公後嘗奏知以　御札登諸石而䟦其下以其藁¶
示鑰未及刻而公歸訪求此藁不可復得猶記其略云季札¶
觀樂&KR0084;頌而曰哀而不愁太史公讀虞書至於君臣相敕維¶
是㡬安未嘗不流涕也成王作頌推已懲艾可不謂戰戰恐¶
惧善守善終哉蓋頌者不專於羙盛徳之形容皆敕戒之¶
義秦斯以来此義殆絶鑰讀之為之感咽嗚呼此又先儒之¶
𫠦未彂也銘曰¶
　　温居瀛壖　儒學之淵　間氣𫠦鍾　挺生斯賢¶
　　向舒金玉　游夏淵源　羣書博極　本末貫穿¶
　　退然布衣　名震八埏　晚登周行　帝席為前¶
　　典刑其存　訓詞是專　王邸螭陛　史館經筵¶
　　獨當雷霆　力欲囬天　經世澤民　齎志終焉¶
　　天之生才　夫豈偶然　儲神毓秀　其必有年¶
<pb:KR4d0233_SBCK_052-8a>¶
　　䆠匪不逹　受才則全　道之不行　頼有遺編¶
　　後有百載　復見儒先　哀哉止齋　見此銘鐫¶
　宋故寳謨閣待制致仕贈通議大夫陳公行狀¶
公諱𫝊良字君舉姓陳氏其先自閩徙温州瑞安縣之㠶逰¶
鄉至公八世矣曽祖靖祖&KR0022;皆有𨼆徳考彬深於易學潔行¶
自晦鄉里&KR0091;為長者以公貴累贈朝請大夫妣徐氏贈令人¶
公英邁不羣疆學篤志其為文出人意表自成一家人相與¶
傳誦&KR0010;從㳺者常數百人宗正少卿鄭公伯熊大理正薛公¶
季宣皆以經學行義聞于天下公每見二公必孜孜求益&KR0113;¶
弟子之禮一日與薛公語恍然若有𫠦失乃獨潜心易論語¶
二書求古聖賢𫠦以窮理盡性之要近思深探弗造其極致¶
弗措也既而薛公客晋陵公徃從之薛公與公語合喜甚益¶
相與考論三代秦漢以還興亡否泰之故與禮樂刑政損益¶
<pb:KR4d0233_SBCK_052-8b>¶
同異之際蓋於書無𫠦不觀亦無𫠦不講經年而後别去還¶
過都城始識侍講張公栻著作郎吕公祖謙數請間扣以為¶
學大指互相彂明二公亦喜得友恨見公之晚是&KR0010;乾道六¶
年也其秋入太學國子𥙊酒芮公曄雅聞公名親訪公于𫠦¶
𨽻齋見其二子且即以公為學諭俾為諸生講&KR0003;經義公以¶
非故事固辭芮公不可公遂謁吿去從容天台鴈蕩間益䆒¶
其學越二年禮部以名聞　孝宗方銳志治功慨然慕唐太¶
宗之為人於是臨軒以太宗事䇿新進士公對言　陛下有¶
無我之量而累於自喜有知人之明而累於自恃是以十有¶
一年于兹而治績未進於古下情猶鬰公論猶沮士大夫猶¶
有懐不敢盡且以太宗求諌崇儒等事反復規諷其言深婉¶
切至有司竒之將請寘第一或議不合猶在甲科當是時公¶
名震天下其文流入夷貊授迪功郎泰州州學教授未赴參¶
<pb:KR4d0233_SBCK_052-9a>¶
知政事龔公茂良為　孝宗稱公之材特除太學録　車駕¶
幸學改承奉郎居&KR0010;餘力求外&KR0024;吕公方在三館謂公曰盍¶
少留公曰出䖏之義不敢不謹其始也添差通判福建丞相¶
梁公克家領帥事委成于公公為之畫凢一路若郡𫠦當興¶
&KR0440;及訟獄之曲直一裁以義無𫠦囬屈疆禦者不得售其私¶
始忌且怨州人有方在諌省者論公罷之居二年主管台州¶
崇道&KR0026;又二年差知桂楊軍又三年乃之官居閒既乆日覃¶
思於六經將有𫠦述以開後學一室蕭然與士友終日澹如¶
也治桂楊首為教條戒其吏以徙善逺罪諭其民以孝弟婣¶
睦人感公徳意不嚴而化蠲民𪧐&KR0018;及縣月輸之未入者凢¶
&KR0338;藏受輸以例取嬴者悉裁之明條目簡文移縣得逹情於¶
郡而吏無𫠦容姦郡計自&KR0073;&KR0010;小旱預出錢糴于旁郡置數¶
塲以糶糶巳復糴循環不乏又聴民以薪易官粟或就役于¶
<pb:KR4d0233_SBCK_052-9b>¶
官食其力民無飢者連帥潘公畤以緡錢五千𦔳糴公益以¶
郡錢立式貸之約&KR0010;登償及期不復索　光宗受禪除提舉¶
湖南常平茶塩去郡老稚&KR0210;送不絶明年就除轉運判官湖¶
湘民無子孫者率以異姓為後吏利其貲輙沒入之公曰使¶
人絶祀非政也况養遺棄固有法存其後者㡬二千家潭州¶
常平粟且四十萬而全永道等州數絶少無以備歉&KR0010;公曰¶
移多益寡使者職也既掌&KR0519;猶攝&KR0067;事乃令諸州各留&KR0010;運¶
粟以益常平以潭之常平代其輸郡告乏者减其送&KR0519;司之¶
錢民輸折苗錢重為損其直潭州櫧州市酒課&KR0010;嘗至緡錢¶
二十萬遂以配于民為額公攝州事按舊籍頓减之民得少¶
紓改提㸃浙西刑獄過闕留為吏部員外郎論對奏言　藝¶
祖皇帝垂&KR0073;後人專以愛惜民力為本熈寜以来用事者始¶
取　藝祖約束一切紛更之諸路上供&KR0010;額増於祥符一培¶
<pb:KR4d0233_SBCK_052-10a>¶
崇寜重修上供格頒之天下率増至十數倍其他雜歛則熈¶
寜以常平寛剰禁軍闕額之𩔗今項封樁而無額上供起於¶
元豐經制起於宣和緫制月樁起於紹興皆迄今為額折帛¶
和買之𩔗又不與焉茶引盡歸於都茶塲塩鈔盡歸於𣙜貨¶
務秋苗斛斗十八九歸於綱運州縣無以供則豪奪於民民¶
困極矣方今之患何但夷狄蓋天命之永不永在民力之寛¶
不寛耳豈不甚可畏哉　陛下宜以救民窮為巳任推行¶
藝祖未泯之澤以為萬世無疆之休且言今天下之力竭於¶
養兵而莫甚於江上之軍都統司謂之御前軍馬雖朝廷不¶
得知緫領𫠦謂之大軍錢糧雖版曹不得與於是中外之𫝑¶
分而事權不一施行不專雖欲寛民其道無繇誠使都統司¶
之兵與向者在制置司無異緫領𫠦之財與向者在轉運司¶
無異則中外為一軆中外一軆則寛民力可得而議矣　上¶
<pb:KR4d0233_SBCK_052-10b>¶
從容嘉納謂公曰朕思見卿乆矣卿學問深醇著書必多可¶
悉以進也遂遷秘書少監公進周禮&KR0003;以格君心正朝綱均¶
國𫝑爲目目各四篇兼實錄院檢討官選兼　皇子嘉王府¶
賛讀公以爲王者之學經世爲重　祖宗成憲尤當先知¶
乃纂次　建𨺚以来行事之要爲　王講誦大指每至立¶
國規摹必歴叙　累朝因革利害附見其下本末粲然如示¶
諸掌紹熈三年十二月擢起居舍人四年正月兼權中書舍¶
人先是　上少不豫群臣奏請或弗時决公言一國之𫝑譬¶
如一身少有壅底便生疾恙若今日遷延某事明日阻節某¶
人人心益玩主𫝑益䡖設有姦憸乗時爲利則中外之情不¶
接威福之柄可移雖是擅傳㫖揮將亦無從&KR0116;察陛下何¶
不務自寛大以怡精神出則從順動之宜居則享燕聞之福¶
而乃徒速無故之謗且貽萬一之憂哉又言人主不自疆則¶
<pb:KR4d0233_SBCK_052-11a>¶
䜛間迎合之訃得以乗之因其厭省覽也則有以好名之&KR0003;¶
中傷忠讜因其憚改作也則有以生事之&KR0003;沮壊事功凢若¶
此皆䜛間也因其近聲色也則有以勿問外人之&KR0003;固結宫¶
禁因其樂燕飲也則有以勿親小事之&KR0003;&KR0060;弄威福凢若此¶
皆迎合也䜛間之計中則君子日踈迎合之計中則小人日¶
親而其極至於天變不告邉警不聞如是而天下不多事者¶
未之有也給事中兼　嘉王府翊善黄公裳以封還除目改¶
兵部侍郎公言給舍封駮是謂官守若以為是則當聴從若¶
以為非則當罷黜今隂&KR0440;其言而陽遷其官是非不明賞罰¶
倒置不謂清時有此過舉乞令裳依舊供職以釋在廷之疑¶
池州副都統制率逢原就除都統制公言逢原專横掊尅士¶
伍咸怨淮西緫領鄭湜姑按其偏將以警之逢原懼而自劾¶
方詔放罪不應信𪧐之間遽有遷擢　詔依巳降&KR0562;揮公復¶
<pb:KR4d0233_SBCK_052-11b>¶
&KR0819;論之陳源除入内内侍省押班給事中駮之不可以書讀¶
矣公言源僣侈專横得罪　髙宗投&KR0481;逺方籍入家産及許¶
逐便以来間有㤙命則臣僚相&KR0071;論奏悉蒙開納今𤨏闥迫¶
於天威黽俛書讀臣必不敢奉　詔草詞　内批張子仁除¶
節度使公言留正輔相&KR0004;政于今五年待罪郊外而去留未¶
决趙雄以前宰相起帥江西抱病告終而恤典不及西陲擁¶
兵十萬吴珽物故擇代不可不謹恤終不可不至而屏去申¶
奏以為失實當此時也乃遽獨加㤙於勲舊之家輕重不倫¶
先後失序臣深為聖明惜之　詔子仁係勲臣子可與書行¶
公又言報荅舊勞孰與輔&KR0004;政者之為親矜憐後裔孰與專¶
帥閫者之為重　陛下儻下察末議少霽威嚴天意豁然群¶
疑冰釋事関廊廟則立賜施行憂在&KR0416;&KR0163;則亟湏䖏置庻㡬¶
國家尊榮朝野欣豫奏雖不報然陳源竟不命詞張子仁亦不¶
<pb:KR4d0233_SBCK_052-12a>¶
果授越是&KR0010;十二月遷起居郎公言　陛下覆護臣子容&KR0216;¶
不棄而不務明其去就之誼比有以䑓官察宰屬者矣　陛¶
下皆出之俄而並召並用為卿將孰是孰非耶有以後省駮¶
從班者矣　陛下為罷給事中巳而並除職名一去為郡一¶
為王府官然則是俱有罪耳有以諌官䟽大臣者矣　陛下¶
欲並用之大臣乞去不得請諌官乞去又不得請然則是俱¶
賢耳至如臣不度踈賤論奏内侍不當為知省官　陛下雖¶
納臣之章不行詞不賦祿而其人至今出入禁闥與見任無¶
異則是中書後省與黄門相持不决&KR0057;𫠦未喻&KR0133;　陛下明¶
人臣去就之&KR0105;自不肖臣始時　上疾猶未平重華之朝稍¶
闕大臣而下交進更諌公自以受知最深每入對必以父子¶
天性及古今禍福安危之際委曲開陳期以感悟　上心¶
上亦為之動及　孝宗有疾公踰旬三請對以為兩年以来¶
<pb:KR4d0233_SBCK_052-12b>¶
以不過宫諌者多矣　陛下間或聴之亦無過勉疆一出臣¶
獨私念　陛下特誤有𫠦疑積憂成疾以至于此每於　陛¶
下心事之間反覆開明至於深入切中　陛下爲臣傾倒一¶
無𨼆情然而今日&KR0192;許明日中變以誤爲實而開無端之釁¶
以疑爲信而成不療之疾是　陛下自貽禍也公敷奏剴切¶
上未&KR0014;聴因面乞納祿不許最後復言今天下本無事而¶
陛下以憂疑失人心若聖意釋然則群情自觧轉禍爲福不¶
過反掌之間臣言不足聴當永辭闕庭是以復論人心可畏¶
之&KR0003;&KR0133;　陛下亟圖之是日公論諌益切度　上意弗囬乃¶
上致仕之奏　上曰甚好甚好公退則申尚書省自免而歸¶
改祕閣修撰復兼　嘉王府賛讀公辭不拜　今上受内禪¶
三日　詔公歸班又四日除中書舍人公三辭而後受未至¶
命兼　侍講時方博延名徳之士進諸朝廷知潬州朱公熹¶
<pb:KR4d0233_SBCK_052-13a>¶
召為煥章閣待制侍經筵與公同日造朝班行相慶公入見¶
首言　陛下嗣守丕圖宜上稽　孝宗明㫁緫&KR0259;之政兼軆¶
上皇𨺚寛不自用之羙參酌　兩朝治軆擇其為天下後世¶
便者兼行之　詔知閣門事謝淵係　皇太后親弟特給全¶
俸今同知樞宻院事樓公鑰時為給事中封還錄黄公言樓¶
鑰𫠦駮&KR0098;當望追&KR0230;前命臣失於論奏乞正鹵莽之罪因言¶
陛下臨御未乆每事當遵守法度近因臣下妄有陳乞徃徃¶
直降　内批或與差遣或添請給人從深恐自此浸開倖¶
門願　陛下念付託之重加兢惧之誠凢宫禁謮求㫁勿¶
垂聴兼直學士院㑹有　詔朱熹與在外宮觀公請對將陳¶
其不可　詔俟别日宣引公連䟽言朱熹三朝故老難進易¶
退欣慕聖明幡然一出天下相賀以為得人則進退之間豈¶
宜容易　内批之下舉朝失色臣不敢書行後四日　詔朱¶
<pb:KR4d0233_SBCK_052-13b>¶
熹進寳文閣待制與郡未㡬以公兼實錄院同修撰公以史¶
事宜有專官再辭不許阜陵復土　上始自　重華宫入居¶
大内公首請増置諌貟收用恬退之士詔問民間疾苦　上¶
雅敬公每對必虛巳以聴始上在潜邸寮寀因誕日以詩為¶
夀公與翊善黄公詩皆以開導徳性冀有𫠦規益　上感二¶
公意各親書其詩謝之於是　上屢趣公為䟦語刋石同進¶
者以　上眷公厚始多忌之知閣門事韓侂胄浸&KR0060;威福𠋣¶
言路以排斥忠正有上章詆公者　詔提舉江州太平興國¶
宫慶元二年夏言者復交章詆公　詔降三官罷宫觀公屏¶
居杜門一意韜晦榜𫠦居室曰止齋日徜徉其間賔至則相¶
與講論經史亹亹不厭故舊之在朝者或因人問公起居公¶
皇恐遜謝而巳嘉泰二年正月　詔復元官提舉江州太平¶
興國宮三年起知泉州公以疾力辭許之授集英殿修撰疾¶
<pb:KR4d0233_SBCK_052-14a>¶
益侵請謝事授寳謨閣待制以其年十有一月丙子卒于家¶
屬纊酌酒與兄訣凝然而逝年止六十有七積階至朝議大¶
夫爵永嘉縣男訃聞贈通議大夫娶張氏主管禮兵部架閣¶
文字孝愷之女封令人以婦徳称先公八年卒子男一人師¶
轍承務郎新監臨安府塩官縣買納塩塲師朴承務郎女七¶
人長&KR0408;迪功郎新光化軍司理參軍潘子順先卒次&KR0408;從政¶
郎福州連江縣丞薛師雍次&KR0408;迪功郎新䖏州儒學教授林¶
子熈次&KR0408;迪功郎新福州連江縣尉徐冲次&KR0408;進士張紹次¶
&KR0408;進士張疇次未行孫女一人&KR0271;禧元年三月庚寅師轍等¶
奉公之䘮合𦵏于𫠦居前山令人之兆公剛毅洞逹寛博樂¶
易其為學先於致知充以㴠養黙識自得不可企及而篤於¶
躬行周於人情事物兼愽約貫精粗不𠋣于一偏與同志論¶
學必以兢業為先蓋其𫠦自用功䖏也事兄恭謹終老不&KR0520;¶
<pb:KR4d0233_SBCK_052-14b>¶
自奉清約閨門肅然其接人委曲周盡人人得其&KR0172;心汲引¶
後進如恐不及小善曲藝奨予無倦士多不逺數千里樂從¶
公逰公随其𫠦長誘掖磨琢以成其材在湘中奉詔薦湖廣¶
之士以今四川安撫制置使吴公獵為稱首其他如宋文仲¶
楊炤&KR0253;礪皆一時之選及在後省丞相留公正知樞宻院事¶
胡公𣈆臣數訪人物公為言某人有徳某人有材冝兼收而¶
器使之毋有𫠦偏&KR0440;二公以公言多𫠦引用公未嘗以語人¶
也公早有重名&KR0945;疾者衆徃徃為謗語以中傷公故當¶
孝宗有為之時　主上&KR0133;治之始而不得少安於朝退而家¶
食者前後且二十年比　上念公起鎮名藩天下期以復用¶
而公巳病篤矣卒之日室無餘貲田不過二頃其𦵏也資友¶
朋之&KR0608;以集事然後誘沮公者始皆愧服公在三山閱故府¶
𫠦藏　累朝詔條凢財賦源流　國史𫠦不盡載者考之悉¶
<pb:KR4d0233_SBCK_052-15a>¶
得其要領常以為　祖宗徳澤深厚而後来有司乗時易令¶
取民之數乃過於前代宜有以變而通之故一見　光宗首¶
陳其要及轉對則乞議免役錢進故事則乞除身丁錢至¶
上&KR0004;親政則又乞出内帑𦔳版曹經費少寛催理以紓民力¶
然皆言之而未及用天下不少&KR0013;其澤也公既沒之四年¶
上誅韓侂胄盡黜其黨一時故老為侂胄𫠦排斥者收用略¶
盡使公尚在得復見　上以素𫠦考論次第條奏見於施行¶
其𫠦補豈有淺淺哉公有毛氏詩觧詁二十卷周禮&KR0003;三卷¶
春秋後傳十五卷左氏章指三十卷讀書譜一卷建𨺚編一卷¶
制誥集五卷文集三十卷公深於春秋其於王覇尊卑華夷消¶
長之際及亂臣賊子之𫠦由来發明獨至又以為左氏最有功¶
於經&KR0014;存其𫠦不書以實其𫠦書故作章指以明筆削之義¶
樓鑰為之序曰自有春秋以来蓋未有此書也平生篤於學¶
<pb:KR4d0233_SBCK_052-15b>¶
易嘗爲之&KR0003;而未及就㓜學未冠從公逰朝夕侍側者且十¶
年公愛而教之勉以前輩學業㓜學雖不敏然佩公之訓不¶
敢自棄每視公以爲出䖏知公獨詳敢狀其言行之大略以¶
上於太史氏謹狀¶
嘉定元年十一月日學生朝議大夫試尚書吏部侍郎兼侍¶
　講兼直學士院蔡㓜學狀¶
宋故通議大夫寳謨閣待制陳公墓誌銘龍泉葉&KR0408;撰¶
公姓陳氏諱𫝊良字君舉温州瑞安人&KR0004;講城南茶院時諸¶
老先生傳科舉舊學摩蕩鼓舞受教者無異辭公未三十心¶
思挺出陳編𪧐&KR0003;披剥潰敗竒意芽甲新語懋長士蘇醒起¶
立駭未曾有皆相號召雷動從之雖縻他師亦籍名陳氏由¶
是其文擅於當世公不自喜悉謝去獨崇敬鄭景望薛士龍¶
師友事之入太學則張欽夫吕伯恭相視遇兄弟也四方受¶
<pb:KR4d0233_SBCK_052-16a>¶
業愈衆乾道八年䇿進士殿臚定公對第一奏入不果用教¶
授泰州　朝廷難以銓法持之遂除太學錄將召試館職復¶
不果使告公將以為編修官公辭焉通判福州右正言黄洽¶
引王安石事劾公罷主管崇道觀知桂陽軍或言知名士&KR0440;¶
不用凢三十三人公為其首執政病之稍遷提舉湖南常平¶
茶塩轉運判官浙西提刑吏部員外郎去　朝十四年至是¶
而歸&KR0161;髪無黒者都人聚觀嗟歎號老陳郎中　光宗逆勞¶
曰卿昔安在　朕思見乆矣其以𫠦著書示　朕遷祕書少¶
監兼實録院編修官皇子賛讀歴起居郎&KR0213;人兼中書舍人¶
㑹　上疾不&KR0014;覲　重華公隂諷顯諌危論婉&KR0003;因乞致仕¶
岀殿不返舍改祕閣修撰復兼賛讀不至　今上即位除中¶
書舍人侍講同實錄院修撰直學士院　御史中丞謝深甫¶
論公言不顧行提舉興國宫居二年察官交䟽削秩罷時慶¶
<pb:KR4d0233_SBCK_052-16b>¶
元二年也嘉㤗三年始復官再為興國宫知泉州辤授集英¶
殿修撰待制寳謨閣三年十一月丙子卒開禧元年三月庚¶
寅葬于㠶逰鄉湗村前山距家巷語可逹也夫人張氏封令¶
人子師轍師朴師朴承務郎師轍新監塩官買納塲潘子順¶
薛師雍林子熈徐冲皆婿也既仕未仕者張紹張疇未嫁者¶
一女孫女二人公之從鄭薛也以克巳兢畏為主敬徳集義¶
於張公盡心焉至古人經制三代治法又與薛公反復論之而¶
吕公為言　本朝文獻相承𫠦以垂世立國者然後學之本¶
末内外備矣公猶不巳年經月緯晝驗夜索詢世舊繙吏牘¶
蒐㫁簡采異聞一事一物必稽於極而後止千載之上珠貫而¶
絲組之&KR0002;目見而身折旋其間吕公以為其長不獨在文字¶
也公既實究治軆故常本原　祖　宗徳意欲减重征&KR0162;末¶
利還之於民省兵薄刑期於富厚而稍修取士法養其義理¶
<pb:KR4d0233_SBCK_052-17a>¶
㢘耻爲人才地以待上用其於君徳内治則欲内朝外廷爲¶
人主一軆群臣庻民並詢迭諌而無壅塞不通之情凢成周之¶
𫠦以爲盛皆可以行於今世視昔人之致其君非止以氣力¶
&KR0018;荷之華藻&KR0243;色之而巳也嗚呼其操術精而致用逺弥綸¶
之義弘矣蓋魯有臧文仲鄭有子産齊有晏嬰𣈆有叔向四¶
人者當周之末造&KR0014;新羙舊學而和齊用之尊奉前聞而斟¶
酌行之不嗇於古不狃於今是&KR0014;輔當時而傳後世此春秋¶
名世之士孔子之𫠦賢者也今公亦考元祐慶暦上極建𨺚¶
以逹于紹興之後將&KR0808;理弦續起&KR0440;疾解倒懸而燠休之使¶
公而得盡其用則未知於四人者孰先後也始公以盛名天¶
下歸重意其將有爲矣其錄太學也議科舉敝法頗&KR1357;括之¶
而已然而拘於常而習於故者以爲異矣其倅福州也平一¶
府曲直使不得𨼆而巳然而畏其明而苦其决者以爲專矣¶
<pb:KR4d0233_SBCK_052-17b>¶
流言轉易應和喧然而公之道不得行矣　孝宗嘗於禁中¶
從容讀公𫠦論著　光宗嘗因直前獨對許公且大用及¶
今上御極有講堂之舊招来&KR0004;載有咨謀之羙然而䜛之𢡖¶
者奪其眷忌之巧者蔽其知而公之身竟以斥矣如彼四人¶
者使其君臣之際上下之交不遂靡然為時𫠦向而謗譽雜¶
於朝市疑信異其始終則夫功烈之成就曽不&KR0014;萬一而况¶
其有大於四人者乎此余𫠦以歎其開物之易而周身之難¶
成名之厚而收功之薄也悲夫公葬四年吏部侍郎蔡行之¶
始狀其行於太史行之從公蚤載之詳余亦陪公逰四十年¶
教余勤矣故掲其平生大指刻於墓上以記余之哀思而行¶
之巳載者不復述也銘曰¶
　嗚呼陳公未壮而興群士驚奔来師来承三代統紀漢唐¶
　制度百世雖逺一二以數事研於終徳復於&KR0004;彂為辭華¶
<pb:KR4d0233_SBCK_052-18a>¶
　乃學之餘内聖外王本末鴻纖春秋四人孔子𫠦嚴建𨺚¶
　之元實為下武斟酌損益可&KR0071;堯禹天欲平治必待其才¶
　生之甚難莫我肯培名胡忌髙實奚惡富裂棄文錦縫彼¶
　敗素&KR0009;印如纍其䜛云云擁書如林其樂欣欣有橘之菔¶
　有&KR1341;之芬有挐其舟音逺不聞我瞻湗村泚矣南塘二物¶
　則存公乎在亡¶
止齋先生文集附録卷之五十二¶
<pb:KR4d0233_SBCK_052-18b>¶
