# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 45


兊光居士林喬年¶
齊魯兩生視漢功臣為貴列國之千乘不如洙泗之一
言世¶固有公論也公名不至仕版而凛凛鄉評不在諸
賢大夫下¶夫豈求之嗚呼士之聞見公者亦可以興矣
功名一時典刑¶千古形器雖亡道德如故我等親舊今
<pb:KR4d0233_WYG_045-1b>
來哭公三年之䘮於¶此觀禮自今余鄉起孝起敬其誰
作之&KR1300;言耆老澘然淚零¶何啻此夕¶
　　　祭王詹事¶
吾鄉自昔諸儒有作剛毅敦龎是以為俗中更權臣擯
排其¶尤喬木云凋何草不秋誰其佀之惟公嗣興矻立
堂堂萬夫¶典刑梅溪之原簫䑓之下公車不駕市無翔
價簫䑓之下梅<md:KR4d0233_SBCK_045-1b>¶溪之原公休於廬巷無違言公行未久
公歸白首邦人父老¶欲執之手天子起之愛莫止之羽
<pb:KR4d0233_WYG_045-2a>
翼四海匪我敢私忽焉此¶觴涕泗如水百爾有恨不如
我同里¶
　　　祭芮祭酒¶
嗚呼欲從先生游十年於兹盖亦數相遭卒幸相親也
而受¶教不少延何哉天耶人耶前年寓㑹稽㑹先生為
部使者有¶來言先生將就顧汝某愧焉尋如毗陵弗敢
見明年東¶還先生適長太學是秋將攷試増置生員又
以嫌弗敢見既¶幸備數諸生先生孳孳焉望某來也比
<pb:KR4d0233_WYG_045-2b>
至相待如賓交甚者¶從二子辱臨拜又命史持立無答
拜為是懼也又逾月弗敢¶告而去嗚呼誰謂先生歟而
遽止此也夫茍謂遽止此也其¶寓㑹稽必無以愧自違
也其還毗陵必無以嫌自拘也况為¶諸生宜旦夕左右
侍而又何忍以過相待一頃舎去夫以位<md:KR4d0233_SBCK_045-2a>¶望之殊也法
守之察也世俗之莫已諒也顧小而失大其亦¶謂之人
耶雖然自知求師友所得於天下纔數人耳去年哭¶劉
莆田今年哭祭酒彼夀考者何限胡為於我師友頻嵗
<pb:KR4d0233_WYG_045-3a>
而¶忽焉亡耶且賢者縱不得大用獨不可留限遺吾黨
耶且某¶也固無多求於世無乃亦不獲成就其私志考
徳而問業耶¶今夫汎相與類有幸不至缺絶也是謂天
耶非耶嗚呼一忤¶權臣白首瘴鄉公論既開時謂宜何
位不過卿死無歸居¶豈惟門人有淚如雨¶
　　　祭張南軒¶
吁嗟先生惟以正終如何嘆嗟四海所同欲知先生當
觀之¶公軍旅有言魏公之子惠我律我魏公是佀如其
<pb:KR4d0233_WYG_045-3b>
即戎誓與¶偕死學士有言瞻彼洛師昔在文獻往往闕
遺曰惟南軒尚¶其嗣之朝廷有言豈無他人吏道趍變
經生泥陳必若欽夫<md:KR4d0233_SBCK_045-2b>¶可以致君去欲其歸病欲其愈及
此盖棺萬事永已亦有咎¶怨莫或瑕毁嗚呼先生位曽
不隆曽不卑卑與人為通抑不¶立異收聲於躬維學髙
明維行粹夷維其待物一不以疑匪¶即求之人實秉彛
君子在世勿問勿處譬彼川嶽無興雲雨¶三農賴之以藝
稷黍矧惟世臣喬木勿伐矧惟儒術不墜一¶髪生能幾
<pb:KR4d0233_WYG_045-4a>
何而堪契闊往嵗玉山前年秣陵二公云亡令我¶涕零
又哭先生我懐實并念昔從逰為日則淺辱誨辱愛辱¶
待甚逺自我不見常懼有靦有來湖嶺必惠問我對之
翰墨¶如在右左蒙是曷稱㒺敢違墮家有藏書國有太
史雖微功¶業先生不死我心哀傷盖不以此¶
　　　祭薛常州先生¶
我昔自喜壁立倚天見兄梅潭忽若墜淵梅潭謂何其
要日¶損自易魯論餘勿挂眼明年㑹稽我圖西征匪適
<pb:KR4d0233_WYG_045-4b>
㑹稽從兄<md:KR4d0233_SBCK_045-3a>¶毗陵毗陵何有聚書千卷曰此百氏各有攸
見維古相授待¶豪傑然我辱過施如何克傳約我博我
有源有渉譬彼草木¶自根徂葉匪我無師亦既多友繄
兄不逢嵗月空久我無所¶願没生為役於兄居游無以
南北滆湖之上其樂未央為兄¶食貧去之他鄉兄使淮
堧我客都邑繫名春官驅馳靡及霅¶川之招豈不欲往
有婦方娠𤨏𤨏羈鞅㑹兄來歸我棲旁舎當¶暑之袢相
期秋夜我嗟我命為此契闊矧今為虐復我中奪¶魚亦
<pb:KR4d0233_WYG_045-5a>
有依鳥亦有群我實何罪恃無其人顧瞻四方羣公日¶
徂劉不在閩芮不在吳我居數人廼眷相顧幸踰其分
罪此¶之故凡今海内知兄如林我雖庸陋特知之深我
觀六藝師¶自為的書不見詩春秋無易我觀諸子其說
並駕佛老見竒¶申韓毎下我亦觀人鮮不異止此有遺
事彼有䘮已自兄作興¶廓之大同以斷群疑匠師涖工
人之見之於何不一可以右<md:KR4d0233_SBCK_045-3b>¶左衡從伸屈我窺度之惟
心之平豈惟不虧抑靡所増天不¶生賢生輙不試歎無
<pb:KR4d0233_WYG_045-5b>
全材雖全曷謂彼尺寸材功在夏屋而棄¶不顧徒為喬
木凡今之人為此隕涕我獨私憂皇恤當世世¶艱道逺
而使我獨有書未完有徒未淑誄之以詩哀哉已而¶莫
知我悲謂我胡為¶
　　　祭林安之¶
余游觀天下博交當世之士以自治盖各有長矣矜畏
潔修¶者或亡渉事之具疏通雋達者則放乎繩墨之外
而不可羈¶刳心而趨約者幾矣又自六經百氏闊略而
<pb:KR4d0233_WYG_045-6a>
廢遺嗚呼安之¶余徧閱而僅有焉引而寘之諸老先生
之門亦不數數焉¶見之忽今亡矣余將奚望而誰期余
游具區還㑹稽棲遲台¶鴈諸山之間人迹幾絶安之往
往先至而後歸金華之行積¶雪埋嶺安之之疾侵矣而
猶不我遺夫十年﨑嶇不便於家<md:KR4d0233_SBCK_045-4a>¶不利於有司不皇寧
於其躬而無怠無悔是果何求者歟此¶意寂寥非篤學
深思者未易與知也今年未四十多病而早¶衰自哭薛
常州而百念弛矣獨將求古人之書日與吾徒講¶玩以
<pb:KR4d0233_WYG_045-6b>
卒嵗而安之且死則吾志焉往而可為世有公論於安¶
之自不冺没而非哭之慟則不足以塞予悲也¶
　　　祭諸葛夢叟¶
嗚呼夢叟死生安計昔嵗薛殂今兹君逝朋友相期扶
持絶¶學慨此存者晨星夏籜君之學問不為逕庭曰意
茍誠萬物¶受命固嘗講論兹道閎大尺矩寸繩其施或
隘君曰余聞力¶行以充力之所至日月未窮閉戸十年
讀易求志朋友謂君¶不仕無義授官長樂勉君載塗曽
<pb:KR4d0233_WYG_045-7a>
未及期上下交孚少出所¶藏已有端緒遂昌熾之豈不
大肆衆目棼絲萬命流膏天意¶何如遽奪人豪維昔子
厚託韓以死君殁見貽琅琅及此微<md:KR4d0233_SBCK_045-4b>¶君之屬於義猶然
我力可及敢不後先酒醴在壺脯醢列几¶酌古陳奠永
承君意¶
　　　學官同祭王司業¶
公於載籍博覽强識上自班左旁洽百氏然不為空言
而已¶試之一二其於詞藻清潤豐媚而亦無斷章半簡
<pb:KR4d0233_WYG_045-7b>
刻畫名家¶之意至於心度純明發為樂易望之簡如即
不忍去情親語狎¶間以諧戯俄而肅斂訖事以治盖庶
幾德人之容非尚同者¶之能暨若夫流離敵圍其年方
穉南望君親生以為愧間闗¶萬里卒伸大誼是又壯夫
節士堅忍僅克而得之天與匪詔¶匪諭嗚呼諌垣數月
攄藴則未十年外服帝獨簡記晚歸周¶行善人有比兩
學是師用有次第士論方屬乃銜不施某等¶於官為僚
有嚴位置公忘等衰家人儕類絶去繩軌惠風和氣¶胡
<pb:KR4d0233_WYG_045-8a>
然山立而忽淵墜靡人不懐我獨切至寓哀斯文百紙<md:KR4d0233_SBCK_045-5a>¶莫既¶
　　　祭張簡之¶
余讀架閣公丈人之誄盖聞兄之能服勞處約有孝敬
之遺¶風矣晚見其行事自叔父一研一席蠧書敗簡汛
掃䖍藏旦¶旦不懈施及米塩講若疇昔余既謂是誄也
信而於是重有¶感也盖余為壻恨不及架閣公無恙然
猶及兄拊諸弟奉仲¶母以團居也俛仰之間事變不齊
<pb:KR4d0233_WYG_045-8b>
西東其廬几筵相望弟衰¶子絰室自為孤嗚呼此余所
以重有感也余辱歸妹最知最¶厚於兄卒塟屬在疾苦
斂不憑棺窆不拊穴所以述其平生¶而銘諸幽者亦不
得掛名焉廼今彌年克具觴豆叙徳寫哀¶因以自鐫魂
猶可招其在斯文¶
　　　祭鄭自明¶
嗚呼哀哉自明余與君游久知君之重其死也自為諸
生固<md:KR4d0233_SBCK_045-5b>¶曰士以一死何鄉不可及其居朝抗直自喜毎一
<pb:KR4d0233_WYG_045-9a>
進見以所¶聞於賔客厮役某小人某小人之說察察為
上言之無諱人¶數以為甚危而君益奮然雖萬死無恨
然而閱其私盖衛生¶甚謹也嘗訪君愛亭之上當暑命
酒余食𤓰果而君禁之勿¶多食他日過余羮菌以饋君
曰疇昔聞有以茹此死者至今¶不近也啜茗飲水靡不
博問恐以疾傷其母嗚呼君誠重其¶死而將有以處此
矣廼今死竒禍何哉余既甚悲而莫推其¶故且懼知君
之不詳者亦為惑也天嗇其年人害其名嗚呼¶哀哉自
<pb:KR4d0233_WYG_045-9b>
明余故為斯文以哭君也¶
　　　祭劉端木¶
嗚呼端木而止於此歟謂其容貌不澤齒髪衰變而無
夀徵歟¶謂其疾聲遽色太喜怒以干和歟抑謂其强心
於事而敝敝¶其生歟而端木咸無焉然而止此將安咎
也嗚呼端木其心將<md:KR4d0233_SBCK_045-6a>¶以仁其三族其學將以著見當世
而庶幾於古人其儀抑抑其¶言恂恂至於居為畏友出
為拂士而取予之際能不以不義¶加乎其身於今之世
<pb:KR4d0233_WYG_045-10a>
吾見亦寡矣豈古所謂直諒之益木訥¶而近於仁者耶
晚得一官無損於貧母老子穉旁無强親盖¶擇地而蹈
報効如此此某等所以哀籲之天莫知所云也¶
　　　祭鄭龍圖¶
嗚呼道之不明亦既千載宋興用儒涵育數世故經術
盛於¶伊洛而王化行乎元祐之際秦漢而下庶幾三代
於何文獻奄¶忽淪替中興厈扶欲起復蹶晚生小子散
無紀繫惟公及從¶渡江諸老尚有典刑之學不墮紹興
<pb:KR4d0233_WYG_045-10b>
季年靡然流俗之弊本¶之躬行加之講肄充養和平議
論方大析義利於秋毫兼博¶約而獨詣盖伊洛源流與
元祐之規摹於是乎在苦節至於¶長貧静退見於初筮
揚名二紀之久致位九卿之二既物論<md:KR4d0233_SBCK_045-6b>¶之惟允殆天意
之將契我觀人物可為流涕瞻前靡及顧後¶孰繼公於
此時譬之東方未白明星晣晣續飄零之餘緒道¶倐&KR1554;
之亨㑹方有識之自寛俄覆出於意外嗚呼哀哉痛在¶
吾黨事闗海内矧余從㳺辱誘以誨舎曰諸生視之流
<pb:KR4d0233_WYG_045-11a>
軰至¶於非望之期不言之愛儻手援其有益雖身危而
不悔嗟今¶已矣逝將安頼祭具殽而輙止文把筆而屢
廢以遲遲之不¶忍尚發明而有待竟余懐之弗究聊一
哀於此酹¶
　　　祭吕大著¶
嗚呼理固難言事堪永歎尚斯文其未熄儻千載而一
旦自¶夫孔門之徒盡經術闕馬遷而下史法亂微言卒
墮於佛老¶多識不離乎箋傳惟公紹絶學之遺統緬潜
<pb:KR4d0233_WYG_045-11b>
心於一貫立六¶藝之要津渉九流而弗畔既超乘於先
得亦加鞭於後倦可¶謂明古人之大體而能通當世之
變汎觀人物粤自秦漢勲<md:KR4d0233_SBCK_045-7a>¶臣擅其器略儒雅隆於詞翰
通人焉草草法士焉斷斷以余¶觀公與夫專善偏長之
士豈可同日而論哉若乃推本皇家¶講明文獻以為藝
祖造邦上規周室而仁皇繼體之際¶庶幾於羞道管晏
痛小雅之未復先群疑而獨辨推公之志¶歐富韓范緝
熙寧之墜緒振元祐之餘筭又將㑹同錯綜招¶携集散
<pb:KR4d0233_WYG_045-12a>
回萬牛於絶靷手六轡以徐按合當代之玉石出中¶原
於塗炭盖自渡江諸老皆有遺恨者也嗚呼憶學者之
初¶識怪伏熖之方煽及脩門之晚别幸後㑹之猶健相
此意之¶攸屬若一體而中判年偶同而智遲名近似而
實逺溘騏驥¶之先徂望孤征於欵叚參移兮斗没長夜
兮漫漫耿余懐其¶何極訴之人而有恨望新阡而長號
冀精爽之一盼¶
　　　祭朱處士
<pb:KR4d0233_WYG_045-12b>
嗟乎學問散於殊塗而尚徳之風鮮選舉出於一科而
遺賢<md:KR4d0233_SBCK_045-7b>¶之恨多幸清議之在下而吉人猶有自修於其家
維公行誼¶可以堪宗婣之蹤跡襟度可以受師友之切
磋位卑而樂施予¶齒老而工編摩自三尺之童待之若
軰行而於一鄉之衆未¶嘗有所誰何以余百念之俱冷
而聞公之計至於屢歎而長¶嗟文以悼之我辭不訛非
士無誄刻之山阿¶
　　　祭章端叟
<pb:KR4d0233_WYG_045-13a>
吁嗟端叟今孰不如問其位年弗逮彼愚吁嗟端叟相
爾志¶慕盖達將與當代諸賢在文墨議論之選而窮亦
庶幾可祭¶於社識曰君子之墓中閫無相寄孥於旁盗
騎屋山田園半¶荒士而至此可以悔矣而猶朋師不以
四方誰為夏屋能置¶松柏於何雪霜不待盈尺安陽之
南豈無士友胡獨端叟哭¶者十九或斂之床或沐之柩
百爾無恨何必爾後余二十年¶交滿天下自春徂秋三
泣大雅涕曾未收復奠斯斚侑可無<md:KR4d0233_SBCK_045-8a>¶文其尚忍寫
<pb:KR4d0233_WYG_045-13b>
　　　祭張忠甫母夫人¶
鄭子将官由拳維夫人之子贈言卒篇曰予家耄弗暇
顧官¶我感夫人為之涕漣少學旁舎動經嵗年今我求
母而為隴¶阡若彼有母亦惟故牽東西居游各天一邊
借云懐依無能¶粥饘亦有將母朝芳夕鮮老與穉等於
家之便百爾好羞不¶如式還曾是無憾惟夫人也全固
也有子而誰俾然相他人¶無類以利言微禄微爵至莫
子憐矧夫人子豈時舎旃再縻¶之祠盖云惓惓有如夫
<pb:KR4d0233_WYG_045-14a>
人願其翥軒豈敢自必乃林乃園凡¶此克孝厥安以專
匪子之為美夫人之賢惟賢實希近在乎¶婣聮嗚呼云
亡見不自先¶
　　　祭孫忱卿¶
嗚呼忱卿而死於逆旅歟謂其藉禄以為養歟則田園
室廬<md:KR4d0233_SBCK_045-8b>¶於吾鄉可以甲乙數也為好馳騁倦游而至是歟
則疇昔端¶居簡出雖隣不覩也抑為以資以世以塲屋
得官而勢使然¶歟則舉不出此也夫士散而之四方略
<pb:KR4d0233_WYG_045-14b>
不過是數者而上焉¶者則名在當世欲退藏而無繇也
忱卿可以免此而卒以逆¶旅斂嗚呼是不謂之命耶雖
然有鄉黨為之辦護有婦族為¶之受弔者先事之三日
壯子適至而帥相聞之歸其鎮之逋¶俸為錢三十萬而
凡事無缺以忱卿之得此又可以見天之¶報善人矣薄
奠告哀文以慰之¶
　　　祭妻母趙夫人¶
有言城南張氏稱首架閣之配草堂之婦曰惟夫人相
<pb:KR4d0233_WYG_045-15a>
其孝¶友有言安固賢惟趙氏辟雍之孫郡丞之子曰惟
夫人是習¶是佀傅良鄙人辱交忠甫是於架閣則其叔
父爰及婚婣夫¶人季女我觀季女以我貧困旦旦謀食
歸田是遜匪教之素<md:KR4d0233_SBCK_045-9a>¶誰與無悶相彼從夫及閫外之議
相彼愛子惟區區是遺靖¶惟夫人厥婦之懿自我來壻
不見前作夫人猶存可以觀略¶今其亡矣將安儀度我
是以哭之斯文而誦夫人之賢尚來¶者之知昨¶
　　　祭孫諫卿
<pb:KR4d0233_WYG_045-15b>
吁嗟諫卿無年謂何彼日戕生白髪醉歌亦有苦心利
析秋¶毫孰如簡靜曾靡殫勞亦有﨑嶇暴衣露冠胡然
深居而祗¶自殘薙草彌原匵玉易毁謂天昭昭莽不可
理我生空匱多¶朋為富比年不圖交弔繼訃匪我私哀
善類之憂忌予是懲好¶予是尤吁嗟諫卿稚婦弱子殁
與兄訣一語一止豈無胡耉¶終也暝惑世有權衡誰為
喪得吁嗟諫卿萬事盖棺誰俾吾¶黨聲為爾吞¶
　　　祭張忠甫<md:KR4d0233_SBCK_045-9b>¶
<pb:KR4d0233_WYG_045-16a>
吁嗟忠甫誰無死生短長幾何胡足重輕崇牙大纛百
年之¶榮孰與身後誦其字名君行之脩君學既成方其
獨行群聽¶以驚有譁笑譏不悔不傾卒底於信家人父
兄既信而從邦¶人友朋有官問政有故問銘緩急之請
是非之評隱然衡門¶重於公卿自昔盖棺萬事愈明無
禄何哀不朽有憑我媿則¶多事違其情君臨人喪治其
衾衣或設之祭稽經考儀割絶¶肺肝放像俎彛其為銘
文刻切怪竒𦵏視其穿風雨必時今¶我喪君哭不及尸
<pb:KR4d0233_WYG_045-16b>
曽莫得詳何以斂之祭以今羞雞酒瘠漓¶銘又弗能撰
徳慰悲𦵏也屬疾護棺以兒遭時之偷交道日¶衰我不
能惇又以自規惟是子凡昔在寢闈受君託言永矢¶弗
隳吁嗟忠甫其尚肯來¶
　
　
　
　止齋集卷四十五¶
<md:KR4d0233_SBCK_046-1a>¶
<pb:KR4d0233_WYG_046-1a>
欽定四庫全書
　止齋集卷四十六¶　　　　宋　陳傅良　撰
　　祭文¶
　　　祭
