# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.408502
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0375-028止齋先生文集-卷第二十八.
<pb:KR4d0233_SBCK_028-1a>¶
止齋先生文集卷之二十八¶
　　講義故事(廟議附)¶
　　　右史進故事(紹熈四年二/月二十二日)¶
唐陸贄奏議奉聖㫖頻覽卿表狀勸朕數對群臣兼許令論¶
事辭理&KR0548;切深表盡忠朕本性甚好推誠亦&KR0014;納諌徃日將¶
謂君臣一軆都不隄防縁推誠信不疑多&KR0013;姦人賣弄𫠦致¶
患害失在推誠朕從即位以来見奏對論事者甚多大抵皆¶
是雷同道聴𡍼&KR0003;試加質問即便辭窮若有竒才異&KR0014;在朕¶
豈惜㧞擢朕見從前以来事祗如此𫠦以近来不多取次對¶
人亦不是倦於聴納卿宜深悉此意於是陸贄上䟽極陳其¶
不可有曰人之常情罕&KR0014;無惑大抵蔽扵𫠦信阻於𫠦疑信¶
既偏則聴言而不考其實由是有過當之言疑既甚則雖實¶
而不聴其言由是有失實之聴又曰衆多之議&KR0085;見人情必¶
<pb:KR4d0233_SBCK_028-1b>¶
有可行亦有可畏恐不宜一㮣輕悔而莫之省納又曰違道¶
以師心棄人而任已謂欲可逞謂衆可誣謂專㫁無傷謂詢¶
謀無益謂多疑爲御下之術謂深察爲照物之情理道全乖¶
顛危可待臣嘗論之若徳宗可謂好疑之主若陸贄可謂善¶
諌之臣矣臣比因賜對亦嘗有𫠦建白而玉音下諭頗渉疑¶
情故敢輙陳前鑒以備采擇¶
　　　資善堂進故事¶
太子苦忽忽善忘不樂詔使王褒等皆之太子宫虞侍太子¶
　　朝夕誦讀竒文及𫠦自造作疾平復廼歸¶
元帝八&KR0010;立爲太子嘗侍燕從容言陛下持刑太深冝用儒¶
　　生宣帝作色曰漢家自有制度本以霸王道&KR0462;之柰何¶
　　純任徳教用周政乎廼歎曰亂我家者太子也¶
洪㳟石顯奏蕭望之周堪劉更生朋黨請謁者召致廷尉上¶
<pb:KR4d0233_SBCK_028-2a>¶
　　初即位不省謁者召致廷尉爲下獄可其奏後上召堪¶
　　更生曰繋獄上大驚曰非但廷尉問耶¶
元帝紀賛曰上牽制文義優㳺不㫁孝宣之業衰焉¶
劉元城先生安世云蕭望之爲太子太傅八九年固深知元¶
　　帝之爲人及元帝即位乃欲逐去許史㳟顯元帝昏庸¶
　　豈&KR0014;去許史恭顯哉故恭顯奏堪更生等下獄上初即¶
　　位不省謁者召致廷尉爲下獄可其奏後上召堪更生¶
　　曰繋獄上大驚曰非但廷尉問邪且望之久爲太𫝊知¶
　　太子仁柔宜輔導之使洞曉天下之事然後可以爲人¶
　　主今乃懵然無知如此不知望之八九年間𫠦以輔之¶
　　者何等事也亦不容無罪矣¶
　　　　太子侍燕之語可謂甚羙既即位益鄉儒術然不¶
　　　　知召致廷尉爲下獄何也習聞書生之談而不通¶
<pb:KR4d0233_SBCK_028-2b>¶
　　　　於當世之務故也觀其苦忽忽善忘不樂則其天¶
　　　資固中人以下耳望之堪輔道各有年無&KR0014;改於¶
　　　其徳一旦即位乃欲勸之去䆠官外戚用事之人¶
　　　豈不繆哉而望之竟以譛見殺善乎劉安世論之¶
　　　　曰望之知太子仁柔冝輔道之使洞嘵天下之事¶
　　　　然後可以為人主今乃懵然無知如此不知望之¶
　　　　八九年間𫠦以輔之者何等事也亦不容無罪矣¶
　　　　　經筵孟子講義¶
　　聖王不作諸侯放恣䖏士横議楊朱&KR0472;翟之言盈天下¶
　　天下之言不歸楊則歸&KR0472;楊氏為我是無君也&KR0472;氏兼¶
　　愛是無父也無父無君是禽獸也公明儀曰庖有肥肉¶
　　廐有肥馬民有飢色野有餓莩此率獸而食人也楊&KR0472;¶
　　之道不息孔子之道不著是邪&KR0003;誣民充塞仁義也仁¶
<pb:KR4d0233_SBCK_028-3a>¶
　　義充塞則率獸食人人將相食吾爲此懼閑先聖之道¶
　　距楊&KR0472;放&KR0075;辭邪&KR0003;者不得作作於其心害於其事作¶
　　於其事害於其政聖人復起不易吾言矣¶
聖王不作者言周之衰上無明天子也諸侯放恣者言上無¶
明天子則下無賢方伯凡有國之君皆得自便縱欲而專利¶
也䖏士横議者言自天子至于諸侯皆失其道不復以明教¶
化爲務則天下蕩然學術無統紀而世之䖏士各横爲議論¶
人自爲一&KR0003;家自爲一書也楊朱&KR0472;翟之言盈天下者言䖏¶
士横議者雖多於其中獨有楊朱&KR0472;翟之教盛行而莫之抏¶
也天下之言不歸楊則歸&KR0472;言從其&KR0003;者之衆也舉天下之¶
&KR0014;言者不以楊朱爲師則以&KR0472;翟爲師而堯舜禹湯文武周¶
公孔子之教　道也楊氏爲我是無君也者此孟子之𫠦¶
以闢楊朱也何也朱之爲&KR0003;曰㧞一毛而利天下弗爲也且¶
<pb:KR4d0233_SBCK_028-3b>¶
夫惟天生民有欲無主乃亂故人主者天之𫠦置非天下徒¶
尊之也葵藿之於太陽江漢之於海鳥獸之於麟鳳皆此物¶
也而誰敢易之是故天下之士忘身以爲主忘家以徇國非¶
直苟利禄也假使世之學者皆操楊朱之心雖損一毛而不¶
以利物是無與事君者也故曰是無君也&KR0472;氏兼愛是無父¶
也者此孟子𫠦以闢&KR0472;翟也何也翟之爲&KR0003;曰摩頂放踵利¶
天下爲之且天之生物也使之一本父母是也今夫人有父¶
母有兄弟有夫婦均此愛也而先王立教每爲之差而獨𨺚¶
於父記曰爲人子者不可不私其父不私其父不可以¶
爲人子矣是故有東宫有西宫有南宫有北宫此言苟私其¶
父雖其父之伯仲不可以不異宫也又曰資於事父以事母¶
而愛同天無二日土無二王國無二主家無二尊以一治之¶
也故父在爲母齋衰期者無二尊也此言苟尊其父雖父之¶
<pb:KR4d0233_SBCK_028-4a>¶
妃不可以不殺服也是之謂一本假使世之學者皆操&KR0472;翟¶
之心愛無差等是人人而父也故曰是無父也無父無君是¶
禽獸也者孟子極其弊而言之也人𫠦以相群而不亂者以¶
其有君父也有君在則上下尊卑貴賤之分定有父在則長¶
㓜嫡庶親踈之分定定則不亂矣苟無君父則凡有血氣者¶
皆有爭心苟有爭心不奪不厭是人心與禽獸無擇也公明¶
儀曰庖有肥肉廐有肥馬民有飢色野有餓莩此率獸而食¶
人也者此孟子舉公明儀之語推廣言之也公明儀以為國¶
君之肥馬在廐而民飢莩在野是為君者率獸而食人也楊¶
&KR0472;之道不息孔子之道不著是邪&KR0003;誣民充塞仁義仁義充¶
塞則率獸而食人人將相食者盖孟子終言楊&KR0472;之害與禽¶
獸無異也且夫孔子之道𫠦以尊信於萬世者非儒者&KR0014;強¶
之也誠以三綱五常不可一日殄滅故也三綱五常不明而¶
<pb:KR4d0233_SBCK_028-4b>¶
殄滅則天地不位萬物不育矣自古及今天地無不位之理¶
萬物無不育之理則三綱五常無絶滅之理三綱五常無絶¶
滅之理則孔子之道無不&KR0085;尊信之理今楊&KR0472;者自信其私¶
&KR0003;而不信孔子故楊&KR0472;之道不息則孔子之道不著如此則¶
邪&KR0003;行而仁義&KR0440;今夫人之𫠦以老者相共養㓜者相撫字¶
敵巳者相徃来以其本諸仁義之心也無君則不義無父則¶
不仁矣此心苟亡則&KR0059;慾横流弱者之肉強者之食爾故曰¶
人將相食吾為此懼閑先聖之道距楊&KR0472;放&KR0075;辭邪&KR0003;者不¶
得作此孟子以衛道自任之言也且孟子非好辨也惧斯道¶
之不明而人心淪胥至於¶
　　　　　謂君不君臣不臣父不父子不子雖有粟吾得¶
而食諸雖有天下不&KR0014;一朝居也此聖賢之𫠦大懼也作於¶
其心害於其事作於其事害於其政者言&KR0075;辭邪&KR0003;之初亦¶
<pb:KR4d0233_SBCK_028-5a>¶
甚㣲也不過其門人弟子轉相傳授以為可行而深信之焉¶
耳夫苟有是&KR0003;也在扵人心則不見之扵行事斯巳矣苟見¶
之行事則必害及於其事不施之扵有政斯巳矣苟施之扵¶
有政則必害及扵其政孟子逆知二氏之學一日得志扵天¶
下其害有不可勝言者聖人復起不易吾言矣者孟子篤扵¶
自信之辭也臣聞之曰天下未嘗一日無邪&KR0003;也聖王在上¶
教明而禁立雖有邪&KR0003;而不得行耳反道敗徳侮慢自賢有¶
苗氏之邪&KR0003;也而虞舜遷之威侮五行怠棄三正有扈氏之¶
邪&KR0003;也而夏啓征之謂𥙊無益謂暴無傷謂已有天命謂敬¶
不足行啇紂之邪&KR0003;也而周武㓕之然則道術分裂間為異¶
端自唐虞三代有焉而卒不&KR0085;以干大中至正之統者聖王¶
在上故也今夫楊&KR0472;非有王公貴人之𫝑也非有醲賞以誘¶
率人嚴州以驅迫人也又未得嘗試其術於戰國之際也而¶
<pb:KR4d0233_SBCK_028-5b>¶
天下翕然從之不歸楊則歸&KR0472;是豈一人之力一朝一夕之故¶
㢤盖聖王不作則教不明禁不立教不明則曲學之論興禁¶
不立則朋邪之𩔗勝及其末流而莫之救也由此觀之凡不¶
本於孔子而敢為異&KR0003;者豈不甚可畏㢤有聖王者作豈可¶
不深察㢤¶
　昔者禹抑洪水而天下平周公兼夷狄驅猛獸而百姓寜¶
　孔子成春秋而亂臣賊子懼詩云戎狄是膺荆舒是懲則¶
　莫我敢承無父無君是周公𫠦膺也我亦欲正人心息邪¶
　&KR0003;距詖行放滛辭以承三聖者豈好辯㢤予不得巳也&KR0014;¶
　言距楊&KR0472;者聖人之徒也¶
抑遏也兼并也言并治之也膺當也言北當戎與狄也懲艾¶
也言南(艾荆/楚及)羣舒也承止也言天下莫敢禦之也聞之曰聖¶
賢之生斯世必以天下為巳任當堯之時洪水為天下害啇¶
<pb:KR4d0233_SBCK_028-6a>¶
之末夷狄禽獸為天下害周之衰亂臣賊子為天下害戰國¶
之際邪&KR0003;詖行為天下害洪水夷狄之害則生人不得安其¶
居不得安其居則不得&KR0408;其性矣亂臣賊子之害則生人不¶
得定其分不得定其分則不得&KR0408;其性矣邪&KR0003;詖行之害則¶
生人不得修其學不得修其學則亦不得&KR0408;其性矣是皆人¶
心之𫠦由紛亂而昏蔽也聖賢者天民之先覺將使之啓迪¶
人心而歸於正者也則以生人為巳任者聖賢之責此正人¶
心以承三聖孟子𫠦以不得辭也是故禹不抑洪水周公不¶
兼夷狄驅猛獸使斯人脫於不安其生之患而君臣父子兄¶
弟夫婦相保也則禹周公之責不塞孔子不明亂臣賊子之¶
罪使斯人脫於不定其分之患而君臣父子兄弟夫婦相保¶
也則孔子之責不塞孟子不辯邪&KR0003;詖行之非使斯人知𫠦¶
學而君臣父子兄弟夫婦相保也則孟子之責不塞禹周公¶
<pb:KR4d0233_SBCK_028-6b>¶
得君以行其道則見之立功孔孟不得君以行其道則見之¶
立言凡以盡聖賢之責而巳且夫禹周公人臣也孔孟布衣¶
也夫為人臣為布衣不敢不以天下為己任况尊為天子富¶
有四海之内乎今敵國之為患大矣播遷我祖宗丘墟我陵¶
廟膻腥我中原左袵我生靈自開闢以来夷狄亂華未有甚¶
於此者也髙宗﨑嶇百戰撫定江左將以討賊而沮於議和¶
孝宗憂勤十閏經營富疆將以雪耻而屈於孝養二聖人之¶
責至今猶未塞也　陛下以仁聖之資嗣有神噐豈得一日¶
而忘此耶　陛下誠一日不敢忘此則當以天下為巳任而¶
不敢以位為樂𫠦謂一日不敢忘此則不敢以位為樂者每¶
行一事每用一人必自警曰得無為敵國𫠦侮乎吾民困窮¶
如此吾士卒驕惰如此吾内外之臣背公營私如此吾父子¶
之間歡意未洽如此吾將何以待敵國也常持此心常定此¶
<pb:KR4d0233_SBCK_028-7a>¶
　計周公豈欺我㢤則大義可明大功可立矣雖然臣特因兼¶
　夷狄彂明一事爾若夫人心不正豈止於此皆　陛下之𫠦¶
　當講也臣不勝拳拳¶
　　　　　僖祖太祖廟議¶
　　詩清廟祀文王也　執競祀武王也　天作祀先王先公¶
　　也(先王謂太王以下先/公謂諸&KR0614;至不窋)思文后稷配天也　我將祀文¶
　　王於明堂也　雝禘太祖也(禘太祭也大於四時而/小於祫太祖謂文王)生¶
　　民尊祖也　天保禴祠烝嘗于公先王¶
　　禮記中庸武王末受命周公成文武之徳追王太王王季¶
　　文王上祀先公以天子之禮　大𫝊禮不王不禘王者禘¶
　　其祖之𫠦自出以其祖配之(盧植/以禘嚳為五/年殷𥙊以后稷配之)繋之¶
　　以姓而弗別綴之以食而弗殊百世而昏姻不通者周道¶
　　然也¶
<pb:KR4d0233_SBCK_028-7b>¶
　周禮大宗伯以肆獻祼享先王以饋食享先王以祠春享¶
　先王以禴夏享先王以嘗秋享先王以烝冬享先王〇典¶
　瑞祼圭有瓉以肆先王　司几筵祀先王昨席亦如之〇¶
　司服享先王則衮冕享先公則鷩冕　大司樂乃奏夷則¶
　&KR0084;小吕舞大濩以享先妣(先妣姜嫄也周立廟自后稷為/始祖姜嫄無𫠦配是以特立廟)¶
(𥙊之謂/之閟宫)乃奏無射&KR0084;夾鍾舞大武以享先祖(先祖謂先/王先公)¶
　天府掌祖廟之守藏(祖廟始祖/后稷之廟)守祧掌守先王先公之¶
　廟祧(廟謂太祖之廟及三昭三穆遷主𫠦藏日祧先公之/遷主藏扵后稷之廟先王之遷主藏扵文武之廟)¶
　儀禮䘮服傳諸侯及其太祖天子及其始祖之𫠦自出(馬/昭)¶
(云諸言祖者近言/太祖逺言始祖)若公子之子孫有為&KR0038;君者世世祖是¶
　人也不祖公子春秋外傳魯語藏文仲曰有虞氏禘黄帝¶
　而祖顓頊郊堯而宗舜夏后氏禘黄帝而祖顓頊郊鯀而¶
　宗禹啇人禘舜而祖契郊𡨕而宗湯周人禘嚳而郊稷祖¶
<pb:KR4d0233_SBCK_028-8a>¶
　文王而宗武王幕&KR0014;帥顓頊者也有虞氏報焉杼&KR0014;帥禹¶
　者也夏后氏報焉上甲㣲&KR0014;帥契者也啇人報焉髙圉太¶
　王&KR0014;帥稷者也周人報焉凢禘郊祖宗報此五者國之祀¶
　典也¶
以經傳攷之自啇而上以受命之君為宗而祖其𫠦始生之¶
帝故虞夏以舜禹為宗而祖顓帝啇人則異是矣亦以受命¶
之君為宗而祖其𫠦始封之君故啇以湯為宗而祖契周&KR0101;¶
二代郁郁彌文於是以受命之君為祖繼祖為宗而郊其𫠦¶
始封之君故周人郊稷祖文王而宗武王(文王未稱王何以/得為受命之君周)¶
(公為之也其在詩文王文王受命作周也大明文王有明/德/故天復命武王也此周公推受命於文王祖文而宗武之事也)¶
其在詩思文后稷配天則稷之郊樂也清廟祀文王則文王¶
廟樂也執競祀武王則武王廟樂也我將祀文王於明堂則¶
又文王配帝之樂也文武每廟各有樂章而后稷廟無專樂¶
<pb:KR4d0233_SBCK_028-8b>¶
則見周祖文王而后稷不在七廟之列於是有先王先公之¶
廟祧先王謂太王而下先公謂后稷而下其在詩天作祀先¶
王先公則后稷以至太王王季之廟樂也(文武每廟各有樂/章文王配帝又別)¶
(有樂假如后稷爲太祖則不應但有郊樂而無廟樂今天作/一詩通用之先王先公則由王季而上其遷主皆藏於后稷)¶
(之廟而合享之明矣在書洛誥秬鬯二卣禋于文王武王烝/𥙊&KR0010;文王騂牛一武王騂牛一不及后稷不應每事皆遺太)¶
(祖又明/驗也)由此言之后稷固先公之廟也(守祧八人盖以此以/天保之詩曰禴祠烝)¶
(嘗于公先王先公時祀固同而周禮享先王/禮甚備享先公但用鷩冕或亦有𨺚殺之等)記曰武王末受¶
命周公成文武之徳追王太王王季文王上祀先公以天子¶
之禮當武王之末追尊三世周公金縢之卜但告三王則太¶
王爲祖而文王猶爲穆考酒誥𫠦謂穆考文王是也成王制¶
禮作樂更定廟制於是推稷爲始祖文王爲太祖閔予小子¶
之詩曰扵乎皇考永世克孝念兹皇祖陟降庭止則武王祔¶
廟成王時也雝禘太祖謂文王也其詩曰既右烈考亦右文¶
<pb:KR4d0233_SBCK_028-9a>¶
母則是以文王為祖而武王為昭考矣武王為昭考故文王¶
之子皆第稱昭富辰𫠦謂文之昭武之穆是也(周禮天府掌/祖廟之守藏)¶
(注云祖廟謂后稷始祖之廟詩禘太祖注云太祖謂文王王/肅家亦曰文王自是祖廟孝經云宗祀文王宗自訓尊則以)¶
(后稷為始祖文王為/太祖王鄭同此&KR0003;也)䘮服傳曰諸侯及其太祖天子及其始¶
祖之𫠦自出此始祖太祖明文也(馬融云諸言祖逺言始祖/近言太祖是也韋昭曰啇)¶
(家祖契周&KR0004;亦祖后稷而宗文王至武王雖成文王之業而/有伐紂定天下之功其廟不可毀而後更祖文王宗武王此)¶
(&KR0003;近/之矣)孔子稱之曰孝莫大於嚴父嚴父莫大於配天周公其¶
人也昔者周公郊祀后稷以配天宗祀文王於明堂以配上¶
帝以為周公其人言非周公不&KR0085;以及此明非夏啇之舊也¶
周變夏啇非特此也追王至於三代前此未有也繋姓至於¶
百世前此未有也推其𫠦自出至於禘嚳又前此未有也(啇/人)¶
(禘舜至周禘/嚳世数益逺)是謂仁之至義之盡也漢魏以来諸儒攷經不¶
詳或得或失王鄭二家互相詆毀要不&KR0085;深信此某𫠦以專¶
<pb:KR4d0233_SBCK_028-9b>¶
以經為斷以賛廟議之决共惟本朝世次弗彰今當以太祖¶
之𫠦推尊為定以僖祖為始祖之廟與太祖之廟皆世世享¶
推廣孝思崇長㤙厚則群臣之議不相抵捂而大典可就矣¶
止齋先生文集卷之二十八¶
