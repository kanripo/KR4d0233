# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.926511
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0375-040止齋先生文集-卷第四十.
<pb:KR4d0233_SBCK_040-1a>¶
止齋先生文集卷之四十¶
　　序¶
　　　奉　詔擬進　御製¶
　　　至尊夀皇聖帝聖政序¶
臣聞乾坤之文不著無以見太極而太極非有待於文也虞¶
夏之書不作無以見堯舜而堯舜非有蘄於書也恭惟¶
至尊夀皇聖帝以妙道治身參之三才而無間以篤行事親¶
質之六藝而無缺以深仁厚澤幸斯世極之根荄鱗羽而無¶
不被宜配雅頌宜襲春秋而臨御二十八年之間凢施凢設¶
歸羙髙廟金石之刻無傳名山大川之蔵未暏也夙以神器¶
授于微身盡遺有迹之累而退托無名之境方將淵乎其蔵¶
用冲乎其忘言尚友太極法堯而蹈舜矣則聖政之書何容¶
心哉然而寳章玉册希濶之典儲於三宫廟謨宸㫁温厚之¶
<pb:KR4d0233_SBCK_040-1b>¶
辭施於百辟而詠&KR0084;休威摹冩功徳之人又徧天下至於¶
中原之故老蠻貊之君長懐好音歸大號者家有其&KR0003;國有¶
盟載也豈惟史臣將夫人&KR0014;記之豈惟今日將後世亦&KR0014;記¶
之則鋪陳彚次以作一經盖有孺子弗&KR0014;抑聖父弗得辤者¶
焉矧惟菲薄膺受重&KR0009;蚤夜震懼何以嗣服對天之休亦越¶
成書是訓是式率舊因餘庻㡬底乂是用申命大臣緫領衆¶
作起初濳至于内禅掇其最凢得六百四十一條為五十卷¶
一言一動皆足以經天緯地垂&KR0073;無極猗歟盛㢤昔者文王¶
演易周公繋辭父作子述臣　慕焉於是親序此書之意以¶
附篇首上之慈庭副在禁中紹熈三年十二月二日嗣皇帝¶
臣謹序¶
　　　進周禮&KR0003;序¶
王道至於周備矣周之作誥曰上下勤恤惟曰我受天命丕¶
<pb:KR4d0233_SBCK_040-2a>¶
若有夏歴年式勿替有商歴年䖏心積慮盖庻㡬兼夏啇之¶
祚訖于暴秦略如其言是道也惟孔孟知之孔子曰周&KR0101;於¶
二代郁郁乎文哉吾從周孟子亦曰周公思兼三王以施四¶
事是故合族以五世自夏商用之至周則繋之以姓而弗别¶
雖百世而婚姻弗通諸侯以五服自夏商用之至周九州之¶
外猶以爲夷服鎮服蕃服世一見嗚呼備矣後之傷今思古¶
之士徃徃謂周文弊學者尚論三代要當折𠂻於孔孟且夫¶
天命之難諶非兢畏不&KR0014;有也人心之同然非惻怛不䏻懐¶
也文武成康積行累功之勤誠有見於此者讀書至刑人殺¶
人劓刵人君臣相敕甚敬甚懼服念誥教至于旬時至于再¶
三讀詩南雅羣臣嘉賔兄弟朋友故舊戍役之際徒一觴豆¶
皆深致其好備禮盛樂以后妃之尊猶知以酒醴勞慰行役¶
僕馬辛苦夫苟燕樂之即詠歌嗟嘆之不足夫苟刑戮之即¶
<pb:KR4d0233_SBCK_040-2b>¶
戰戰焉有憂色此非有利爲之也畏天命焉耳即人心焉耳¶
嘗縁詩書之義以求文武周公成康之心考其行事尚多¶
見於周禮一書而傳者失之見謂非古彼二鄭諸儒﨑嶇章¶
句窺測皆薄物細故而建官分職関於盛衰二三大指悉晦¶
弗著後學承誤轉失其真漢魏而下號爲興王頗采周禮亦¶
無過輿服官名縁飾淺事而王道缺焉盡&KR0440;恭惟本朝純用¶
周政千載一時爰自藝祖不忍役一夫之力而養禁旅不欲¶
使天下一吏得以專政而罷方鎮制度文爲雖非周舊而深¶
仁厚澤意巳獨至肆我列聖浸以寛大任子及於異姓取士¶
及於特奏養兵及於剰貟甚者汙吏有叙復重辟有奏裁論¶
議之臣毎不快此而國家世守重於更定盖周衰且千載而¶
詩書之意於是焉在豈不盛㢤熈寜用事之臣經術舛駁顧¶
以周禮一書理財居半之&KR0003;售富強之術凢聞基立國之道¶
<pb:KR4d0233_SBCK_040-3a>¶
斵䘮殆盡而天下日益多故迄於夷狄亂華中原化為左祍¶
老生𪧐儒發憤推咎以是為用周禮之禍抵排不遺力幸以¶
進士舉猶列於學宫至論王道不行古不可復輙以熈寜嘗¶
試之効藉口則論著誠不得已也故有格君心正朝綱均國¶
勢&KR0003;各四篇而為之序如此¶
　　　嘉邸進讀藝祖通鑑節略序¶
本朝國書有日暦有實録有正史有會要有勑今有御集又¶
有百司專行指揮典故之𩔗　三朝以上又有寳訓而百家¶
小&KR0003;松史與士大夫行狀誌銘之𩔗不可勝紀自李燾作續¶
通鑑起建𨺚元年盡靖康元年而一代之書萃見於此可謂¶
備矣然篇帙浩繁文字重併未為成書難以觀覧今略依漢¶
司馬遷年表大事記温公司馬光稽古錄與燾舉要撮取其¶
要繋以年月其上譜將相大臣除罷而記其政事因革於下¶
<pb:KR4d0233_SBCK_040-3b>¶
方夫學之為王者事非若書生務多而求愽雖章句言語皆¶
不忍捨也誠&KR0014;考大臣之除罷而識君子小人進退消長之¶
際考政事之因革而識取士養民治軍理財之方其後治亂¶
成敗効出於此斯足以成孝敬廣聦明矣故今𫠦節略通鑑¶
如羣臣奏䟽與其他言行與一時誥令出於代言之臣苟非¶
関於當年治道之大端即不抄錄或見於它書實係治軆不¶
可不聞而通鑑偶遺即㩀某書添入至於通鑑登載萬一有¶
小小違誤亦略附著其&KR0003;於下若夫列聖深仁厚澤垂&KR0073;後¶
人𫝊之萬世&KR0057;當循守者必為之論但存本指不加文采深¶
有兾於省察也¶
　　　分韻送王徳&KR0113;詩序¶
右松風軒分韻送行詩十有四家趙容字叔靜翁珽字䖏度¶
魏謙光字益之王自中字道父徐誼字子宜項&KR0098;中字子謙¶
<pb:KR4d0233_SBCK_040-4a>¶
陳直中字頥剛潘雷煥字省之徐宏字藴之蔡㓜學字行之¶
潘霆字材叔潘倩字尚之張東野字孟阜鄭志仁字&KR0014;之子¶
冝省之行之皆與徳&KR0113;為同年進士諸人或與乆故或相識¶
或不相識也&KR0014;之與叔父伯英字去華則以故龍圖先生嘗¶
客徳&KR0113;於宣城去華方衰麻故不與分韻事林淵叔懿仲沈¶
季豊儉夫後至别自為詩予出韻亦不在分中吾鄉風俗敬¶
客而敦師友每一重客至某人主之鄰里鄉黨知客者必至¶
不知客知某人者亦至徃徃具觴豆登覧山水為樂間相和¶
唱為詩致慇&KR2950;或切磋言之於其别又以詩各道𫠦由離合¶
懽惻之意兾無相忘盖其俗然乆矣而未有盛於此㑹者豈¶
不以其人哉嗟夫吾見為此詩者多矣去十數年復閱而問¶
故焉則名字淟𣳚有不知今安在者幸不淟沒則流落困窮¶
希得復合不淟𣳚不窮困時得復合而以勢利變故交不終¶
<pb:KR4d0233_SBCK_040-4b>¶
者有之幸皆不至此然而道不行功業不著家人婦子抱其¶
遺牘私相以爲好而天下無考焉是皆可嘆也已余既賦詩¶
又序諸君詩苟吾徳&KR0113;與凢在此者深知其可嘆如此則余¶
尚可因以不朽云¶
　　　夏休井田譜序¶
謂周禮爲非聖人之書者則以&KR0003;之者之過嘗試之者不得¶
其傳也周禮&KR0003;甚衆獨鄭氏學至今行於世鄭經生志以爲¶
之傳焉耳於其&KR0003;不合即出已見附㑹穿鑿其舉而措之斯¶
世可不可復古鄭慮不及此也故曰&KR0003;之者過自劉歆以其¶
術售之新室民不&KR0147;生東都之輿服西魏之官制亦頗采周¶
禮然徃徃抵捂至本朝熈寜間荆公王安石又本之爲青苗¶
𦔳役保甲之法士大夫爭以爲言安石謂俗儒不知古&KR0105;竟¶
下其法爭不勝自是百年天下始多故矣故曰嘗試之者不¶
<pb:KR4d0233_SBCK_040-5a>¶
得其傳也以是二者至非周禮此與因噎&KR0440;食者何異讀夏¶
君休𫠦著井田譜亦有志矣鄭氏井邑若𦘕碁然盖祖王制¶
王制晚雜出漢文帝時以海内盡為九州州必方千里千里¶
必為國二百一十其後班固食貨志亦謂井方一里八家各¶
私田百畝公田十畝是為八百八十畝為廬舍盖人二畝半¶
云凢若此夏君皆不取漢以来諸儒鮮或知之者其&KR0003;畿内¶
廣成萬歩謂之都不&KR0014;成都謂之鄙雖不&KR0014;鄙即成縣者與¶
之為縣成甸者與之為甸至一丘一邑盡然以其不&KR0014;成都¶
成鄙故謂之間田以其不可為軍為師而無𫠦專係故謂之¶
間民鄉遂市官皆小者兼大者它亦上下相攝備其數不必¶
具其貟&KR0010;登下民數於䇿損益之是謂相除之法皆通論也¶
餘至纎至悉雖泥於數度未必皆叶然其意要與時務合不¶
為空言去聖人逺周禮一經尚多三代經理遺跡世無覃思¶
<pb:KR4d0233_SBCK_040-5b>¶
之學顧以&KR0003;者繆嘗試者復大繆乃欲一切駮盡為慊苟得¶
如井田譜與近時𫠦傳林勛本政書者數十家各致其&KR0003;取¶
其通如此者去其泥不通如彼者則周制可得而考矣周制¶
可得而攷則天下亦㡬於理矣夏氏書成紹興間嘗上之朝¶
已而流落乆不顯吾友樓大防訪求得之於治永嘉之明年¶
刋之郡齋大防博雅好古而知今吾𫠦謂取其通者去其泥¶
不通者蓋其人歟則不但此一書而巳也¶
　　　丁端叔南征集序¶
端叔為中都官余以太學諸生識之别二十年余承乏桂陽¶
而端叔&KR0408;守郴端叔誠少余三四&KR0010;然其宦逹乆矣之官&KR0408;¶
同時由浙東西入湖嶺各行數千里至之日皆以&KR0010;除是&KR0010;¶
苦寒多雨雪每𫠦次舍顧見妻子懔慄無人色輙為之嚬㗤¶
無聊而端叔又將母起居飲食一不得如在浙中時及讀南¶
<pb:KR4d0233_SBCK_040-6a>¶
征集余浩然嘆曰異哉端叔之過人也先是治安豐以最聞¶
直祕閣尋徙知盱&KR0455;旴&KR0455;今要地非有氣力者不&KR0014;得端叔¶
　以選得之何其盛哉而竟徙郴亦左次矣余盖晚得官自¶
丞三山起家為桂陽視同年進士最幸先逹以余幸甚而之¶
官時會天苦寒嘗戚然扵妻子意𫠦不釋徃徃欲為詩輙語¶
不佳止而端叔官逹早左次如此且將母適数千里外乃𫠦¶
過山川仙𨼆之居皆為賦詩詩和平無咎言讀其詩知其奉¶
母夫人甚樂也至扵忠憤悲壮亦皆有為而不自其巳出余¶
不&KR0014;知端叔藴抱與當世公卿大人短長髙下如何以其逺¶
過余以是為過人也端叔豈但是過余哉桂陽蓋郴一舊縣¶
每事稽郴而後行大抵郴令逹四境余方治文書模擬其後¶
而　又終不自滿余數數為賔客僚友言端叔才可任大官¶
世未有知之者余知之顧言語不&KR0014;動人雖然著之篇端以¶
<pb:KR4d0233_SBCK_040-6b>¶
&KR0059;相為好是則不得辭也¶
　　　徐得之左氏&KR0038;紀序¶
自荀恱𡊮宏以兩漢事編年為書謂之左氏體盖不知左氏¶
扵是始矣昔夫子作春秋愽極天下之史矣諸不在撥亂世¶
反之正之科則不録也左氏獨有見扵&KR0052;故采史記次第之¶
某&KR0038;事&KR0002;干某事書某事不書以發明聖人筆削之㫖云爾¶
非直編年為一書也古者事言各有史凡朝廷&KR0197;令與其君¶
臣相告語為一書今書是巳&KR0013;之弦&KR0084;謂之樂章為一書今¶
詩是巳有可蔵焉而官府都鄙&KR0022;&KR0038;習行之為一書今儀禮¶
&KR0002;周官之六典是巳自天子至大夫士氏族傳序為一書若¶
𫠦謂帝繋書是巳而他星卜醫祝皆各為書至編年則必叙¶
事如春秋三代而上僅可見者周譜他徃徃見野史竹書穆¶
天子傳之歟自夫子始以編年作經其筆削嚴矣左氏亦始¶
<pb:KR4d0233_SBCK_040-7a>¶
合事言　與諸書之軆依經以作傳附著年月下苟不可¶
以彂明筆削之指則亦不録也蓋其辭足以傳逺而無與於¶
經&KR0105;則别為國語至夫子𫠦見書左氏有不盡見又闕不敢¶
為傳唯謹如此後作者顧以為一家史軆而讀左氏者浸失¶
其意見謂不釋經是書之存亡㡬無損益於春秋故曰𡊮荀¶
二子為之也由是言之徐子𫠦為左氏國紀&KR0154;可少哉余讀¶
國紀周平桓之際王室嘗有事於四方其大若置曲沃伯為¶
候詩人羙焉而經不著師行非一役亦與王風刺詩合而特¶
書伐鄭一事王子頺之禍視帶為甚㐮書而恵不書也學者¶
誠得國紀伏而讀之因其𩔗居而稽之經某國事若干某事¶
書某事不書較然明矣於是致疑疑而思思則有得矣徐子¶
殆有功於左氏者也余苦不多見書然嘗見唐閱左氏史與¶
國紀略同而無𫠦論㫁今國紀有𫠦論㫁矣余故不復賛而¶
<pb:KR4d0233_SBCK_040-7b>¶
道其有功於左氏者為之序¶
　　　張園送客分韻詩序¶
右張園送客分韻詩為常信二史君作也士立朝則相推先¶
去國即相懐不忍别此豈直私為好哉而関於當世之故矣¶
盖聞吉甫有大功於南征其来歸飲御之詩自謂及此者張¶
仲孝友在焉爾逮其季至采蕭葛一日去君側凛然有三&KR0010;¶
之懼周之盛衰余以是觀之石侯叔訪黄侯啇伯同時丞太¶
府皆以欲便私請於朝二三大臣輙留其章不上繇侍從下¶
暨舘學之士苟見諸公亦輙止之曰柰何使兩賢去也而侯¶
請益力蓋乆之諸公信以為靡他於是始言上上重其去為¶
擇輔郡&KR0138;需旬&KR0010;之次而叔訪得信州啇伯得常州然合朝¶
方憮然不滿飲餞彌日相與咨嗟歎息也最後同院若同僚¶
若同年家又十人餞之張園兩侯之賢天下識之今其去徒¶
<pb:KR4d0233_SBCK_040-8a>¶
以欲便私無毫髪意不自得且旬&KR0010;間爲善輔郡行矣還闕¶
可朝發夕至也視前時去者甚寵而同朝猶不忍别如此嗟¶
乎立今之朝不謂之遭時耶十人者㑹稽黄文叔清江彭子¶
夀章茂獻永嘉薛𧰼先蔡行之蜀范文叔臨川曽無逸章貢¶
李和卿東莱吕子約與余也會張功父致地主之意亦分一¶
韻余不𫉬在分中故爲之序¶
　　　義役規約序¶
古者鄉田同井出入相友守望相𦔳非其俗然也周官之法¶
四閭爲族八閭爲聮以役國事蓋自五家為比家一人至百¶
人為率是四閭也其必以八閭為聮者役者半休者半也役¶
者給公事休者相與治其家事而又有羡卒有閒民以借𦔳¶
焉故其民相親睦而不病扵役今天下上無横歛下無繁征¶
而民極困扵保正長則以保甲催科之故也民不&KR0014;堪雖叔¶
<pb:KR4d0233_SBCK_040-8b>¶
伯兄弟相訟以避役乆矣叔伯兄弟相訟以避役非其願相¶
讎也𫝑使然也雖𫝑使然而非其願相讐之心不泯扵是義¶
役興焉義&KR0229;非古也而有古人之意何也古者官以義帥民¶
使之相親睦今也民以義奉官而私相親睦其政則殊其俗¶
不可謂不羙也假如自一縣一州轉而推行之至扵天下盡¶
然則其俗益羙假如上之人有變通飬兵之道而顧役錢可¶
還以予民則其政&KR0057;羙故夫義役者未必非復古之漸也凢¶
古之羙事其初𩔗自人心起耳吾都不過四五望族凢慶弔¶
問報之事大抵相好而又家務為學人務省事其俗甚厚獨¶
時以役訟失&KR0794;一旦㑹集割租以行仁義各以力厚薄無勉¶
強不得巳之色余故序其規式備道其善以&KR0134;其有終焉¶
　　　謝季澤正事韻𩔗序¶
始余見李澤扵外舅張氏與諸夾人行論事不下氣扵州縣¶
<pb:KR4d0233_SBCK_040-9a>¶
吏長短時事當否輙誦言之無歉則謂季澤但悻直耳乆之¶
見其姻族急難不得季澤議不决議决矣而用不足則或取¶
具於季澤又乆之州閭至委巷每事不可無季澤藉其力者¶
爲多也季澤雖不愛其力至意小不合即以語侵人或強随¶
和人意亦戯𥬇皆含譏誚&KR0004;不以吾有力自喜見毫髮徳色¶
而人亦諒其靡他不以爲怨余然後益知季澤孔子耻巧言¶
令色足恭思魯狂士而𢙣鄉原盖自周季士大夫貌勝而質¶
衰氣卑而辨盛孔子亦既有感扵此矣居今之世得見如斯¶
人者吾固有取也嗚呼今亡矣此書季澤𫠦著其家學長扵¶
詩禮頗欲有𫠦論次未就僅及就此篇其扵字學偏旁訓故¶
學者易入焉季澤㳺學校登進士第調台州司户髙郵軍教¶
授以勞績薦改秩知福州寕徳縣未滿&KR0010;卒官不足行其志¶
位不&KR0091;其才也韓昌&KR0058;嘗言注爾雅蟲魚非磊落人歐陽公¶
<pb:KR4d0233_SBCK_040-9b>¶
序韻捴亦曰儒者莫暇精之其有精者徃徃不&KR0014;乎其他余¶
方悲季澤官不足行其志位不&KR0091;其才且懼後之人見此書¶
如二公云云也扵是道其平昔大槩序之篇端焉¶
　　　謝懷英老子實録序¶
懷英嘗為舉子知推尊孔氏矣已而脫儒冠去為道士以其¶
推尊孔氏者尊老子扵是為書&KR0002;干卷自開闢以来凢老子¶
名迹變化及其遺事言散見扵百家摭拾詮次無遺謂之實¶
録嗚呼何其專且博也則誠有功扵道家者儒者筮仕即不¶
得專志扵書雖專志扵書徃徃不暇﨑嶇及世次年月也或¶
有暇及此又不敢不務差擇則拘扵六經而不得騁故吾夫¶
子之道與天地相為無窮夫人推尊之願未有如懷英此書¶
者向使懷英幸卒舊業不去為道士則此書將為孔氏作其¶
有功何如㢤雖然昔太史公嘗作孔子世家盖有志扵此矣¶
<pb:KR4d0233_SBCK_040-10a>¶
&KR0003;者反曰夫子之道與天地相為無窮且必與戰國&KR0002;漢封¶
君較乆長者則世家似不宜作孔氏之子孫輯𫠦逮聞作家¶
語孔叢子二三書儒者亦弗甚稍道至羵羊楛矢稍欲以夸¶
大聖人又或以語神怪不取也然則使懷英幸卒舊學不去¶
為道士將為書尊孔氏則庻以六&KR0052;㫁百氏必不得騁其博¶
如此余是以嘆息扵懐英其不幸而不得自託扵孔子也夫¶
其亦幸而得自託扵老子也夫故因以為序云懷英姓謝氏¶
名守灝永嘉人余同舎生也¶
　　　送蕃叟弟趍江西撫幹分韻詩引¶
蕃叟入江西幕同餞者十人林宗易自牧沈仲一徐一之朱¶
榖叔及之黄敬之余兄莘叟分韻賦詩某亦在分中又為之¶
引宗湛弟侍國風十五篇為别作者居太半道其𫠦歴山川¶
辛苦之状僕馬之病而止扵禮義古刪詩取焉騷人多怨誹¶
<pb:KR4d0233_SBCK_040-10b>¶
自騷以降無譏焉爾&KR0002;夫大雅之贈别則異扵是吉甫作頌¶
穆如清風仲山甫永懐以慰其心此𫠦謂治世之音也十人¶
者之詩雖工拙不必論要皆歸扵和平而無恨余是以占吾¶
弟之將有𫠦遭而并樂吾黨之䏻易其心而後語也是為序¶
　　　孫子發㣲序(代陳頥剛作)¶
自六&KR0052;之道散而諸子作盖各有𫠦長而知兵未有過孫子¶
者春秋之季天下將趍扵戰國矣故武之書多&KR0096;謀儒者輙¶
擯弗道間有好其書者又徃徃為之章句訓觧夫兵事尚變¶
而欲以訓詁求之不亦陋乎余自乾道乙酉不于有司之試¶
端居深念今復&KR0010;矣盖𫠦&KR0026;六經孔孟二氏之遺書由漢以¶
来諸儒發明之者略備余未&KR0014;有𫠦増益間讀十三篇尚多¶
餘意因以𫠦聞扵先君子與渡江諸將議論兵間事與已見¶
推武之&KR0003;附次其下嗟乎方天子明聖養晦于外而虜酋盗¶
<pb:KR4d0233_SBCK_040-11a>¶
<pb:KR4d0233_SBCK_040-12a>¶
<pb:KR4d0233_SBCK_040-13a>¶
