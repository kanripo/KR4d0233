# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 40


詔擬進御製¶至尊壽皇聖帝聖政序¶
臣聞乾坤之文不著無以見太極而太極非有待於
文也虞¶夏之書不作無以見堯舜而堯舜非有蘄於
書也恭惟¶至尊壽皇聖帝以妙道治身參之三才而
無間以篤行事親¶質之六藝而無缺以深仁厚澤幸
<pb:KR4d0233_WYG_040-1b>
斯世極之根荄鱗羽而無¶不被宜配雅頌宜襲春秋
而臨御二十八年之間凡施凡設¶歸美髙廟金石之
刻無傳名山大川之藏未睹也夙以神器¶授于㣲身
盡遺有迹之累而退托無名之境方將淵乎其藏¶用
冲乎其忘言尚友太極法堯而蹈舜矣則聖政之書
何容¶心哉然而寳章玉册希濶之典儲於三宫廟謨
宸斷温厚之<md:KR4d0233_SBCK_040-1b>¶辭施於百辟而詠歌休盛摹冩功徳之
人又徧天下至於¶中原之故老蠻貊之君長懐好音
<pb:KR4d0233_WYG_040-2a>
歸大號者家有其説國有¶盟載也豈惟史臣將夫人能
記之豈惟今日將後世亦能記¶之則鋪陳彚次以作一
經盖有孺子弗能抑聖父弗得辭者¶焉矧惟菲薄膺受
重寄蚤夜震懼何以嗣服對天之休亦越¶成書是訓是
式率舊因餘庶幾底又是用申命大臣總領衆¶作起初
濳至於内禪掇其最凡得六百四十一條為五十卷¶一
言一動皆足以經天緯地垂裕無極猗歟盛哉昔者文
王¶演易周公繫辭父作子述臣竊慕焉於是親序此書
<pb:KR4d0233_WYG_040-2b>
之意以¶附篇首上之慈庭副在禁中紹熈三年十二月
二日嗣皇帝¶臣謹序¶
　　　進周禮説序¶
王道至於周備矣周之作誥曰上下勤恤惟曰我受天
命丕<md:KR4d0233_SBCK_040-2a>¶若有夏歴年式勿替有商歴年處心積慮盖庶㡬
兼夏商之¶祚訖於㬥秦略如其言是道也惟孔孟知之
孔子曰周監於¶二代郁郁乎文哉吾從周孟子亦曰周
公思兼三王以施四¶事是故合族以五世自夏商用之
<pb:KR4d0233_WYG_040-3a>
至周則繫之以姓而弗别¶雖百世而婚姻勿通諸侯以
五服自夏商用之至周九州之¶外猶以為夷服鎮服蕃
服世一見嗚呼偹矣後之傷今思古¶之士徃徃謂周文
弊學者尚論三代要當折衷扵孔孟且夫¶天命之難諶
非兢畏不能有也人心之同然非惻怛不能懐¶也文武
成康積行累功之勤誠有見扵此者讀書至刑人殺¶人
劓刖人君臣相勅甚敬甚懼服念誥教至扵旬時至扵
再¶三讀詩南雅羣臣嘉賔兄弟朋友故舊戍役之際徒
<pb:KR4d0233_WYG_040-3b>
一觴豆¶皆深致其好備禮盛樂以后妃之尊猶知以酒
醴勞慰行役¶僕馬辛苦夫茍燕樂之即詠歌嗟歎之不
足夫茍刑戮之即<md:KR4d0233_SBCK_040-2b>¶戰戰焉有憂色此非有利為之也畏
天命焉耳即人心焉耳¶甞緣詩書之義以求文武周公
成康之心考其行事尚多¶見扵周禮一書而傳者失之
見謂非古彼二鄭諸儒﨑嶇章¶句窺測皆薄物細故而
建官分職關扵盛衰二三大指悉晦¶弗著後學承誤轉
失其真漢魏而下號為興王頗采周禮亦¶無過輿服官
<pb:KR4d0233_WYG_040-4a>
名緣飾淺事而王道缺焉盡廢恭惟本朝純用¶周政千
載一時爰自藝祖不忍役一夫之力而養禁旅不欲¶使
天下一吏得以專政而罷方鎮制度文為雖非周舊而
深¶仁厚澤意已獨至肆我列聖浸以寛大任子及扵異
姓取士¶及扵特奏養兵及扵剩員甚者汙吏有叙復重
辟有奏裁論¶議之臣每不快此而國家世守重扵更定
盖周衰且千載而¶詩書之意扵是焉在豈不盛哉熈寕
用事之臣經術舛駁顧¶以周禮一書理財居半之説售
<pb:KR4d0233_WYG_040-4b>
富强之術凡開基立國之道<md:KR4d0233_SBCK_040-3a>¶斵喪殆盡而天下日益多
故迄扵靖康社稷邱墟生民塗炭¶老生宿儒發憤推咎
以是為用周禮之禍抵排不遺力幸以¶進士舉猶列扵
學宫至論王道不行古不可復輙以熈寕甞¶試之效藉
口則論著誠不得已也故有格君心正朝綱均國¶勢説
各四篇而為之序如此¶
　　　嘉邸進讀藝祖通鑑節略序¶
本朝國書有日厯有實録有正史有㑹要有勅令有御
<pb:KR4d0233_WYG_040-5a>
集又¶有百司專行指揮典故之類三朝以上又有寳訓
而百家¶小説私史與士大夫行狀誌銘之類不可勝紀
自李燾作續¶通鑑起建隆元年盡靖康元年而一代之
書萃見扵此可謂¶備矣然篇帙浩繁文字重併未為成
書難以觀覧今略依漢¶司馬遷年表大事記温公司馬
光稽古録與燾舉要撮取其¶要繋以年月其上譜將相
大臣除罷而記其政事因革扵下<md:KR4d0233_SBCK_040-3b>¶方夫學之為王者事
非若書生務多而求博雖章句言語皆¶不忍捨也誠能
<pb:KR4d0233_WYG_040-5b>
考大臣之除罷而識君子小人進退消長之¶際考政事
之因革而識取士養民治軍理財之方其後治亂¶成敗
效出扵此斯足以成孝敬廣聰眀矣故今所節略通鑑¶
如羣臣奏疏與其他言行與一時誥令出扵代言之臣
茍非¶關扵當年治道之大端即不抄録或見扵他書實
係治體不¶可不聞而通鑑偶遺即據某書添入至扵通
鑑登載萬一有¶小小違誤亦略附著其説扵下若夫列
聖深仁厚澤垂裕後¶人傳之萬世尤當循守者必為之
<pb:KR4d0233_WYG_040-6a>
論但存本指不加文采深¶有兾扵省察也¶
　　　分韻送王徳修詩序¶
右松風軒分韻送行詩十有四家趙容字叔靜翁珽字
䖏度¶魏謙光字益之王自中字道父徐誼字子宜項允
中字子謙<md:KR4d0233_SBCK_040-4a>¶陳直中字頥剛潘雷焕字省之徐宏字藴之
蔡幼學字行之¶潘霆字材叔潘倩字尚之張東野字孟
阜鄭志仁字能之子¶宜省之行之皆與徳脩為同年進
士諸人或與乆故或相識¶或不相識也能之與叔父伯
<pb:KR4d0233_WYG_040-6b>
英字去華則以故龍圖先生嘗¶客徳脩扵宣城去華方
衰麻故不與分韻事林淵叔懿仲沈¶季豐儉夫後至别
自為詩予出韻亦不在分中吾郷風俗敬¶客而敦師友每
一重客至某人主之鄰里鄉黨知客者必至¶不知客知
某人者亦至徃徃具觴豆登覧山水為樂間相和¶倡為
詩致殷勤或切磋言之扵其别又以詩各道所由離合¶
懽惻之意兾無相忘盖其俗然乆矣而未有盛扵此㑹
者豈¶不以其人哉嗟夫吾見為此詩者多矣去十數年
<pb:KR4d0233_WYG_040-7a>
復閱而問¶故焉則名字淟沒有不知今安在者幸不淟
沒則流落困窮¶希得復合不淟沒不窮困時得復合而
以勢利變故交不終<md:KR4d0233_SBCK_040-4b>¶者有之幸皆不至此然而道不行
功業不著家人婦子抱其¶遺牘私相以為好而天下無
考焉是皆可嘆也已余既賦詩¶又序諸君詩茍吾徳修
與凡在此者深知其可歎如此則余¶尚可因以不朽云¶
　　　夏休井田譜序¶
謂周禮為非聖人之書者則以説之者之過甞試之者
<pb:KR4d0233_WYG_040-7b>
不得¶其傳也周禮説甚衆獨鄭氏學至今行扵世鄭經
生志以為¶之傳焉耳扵其説不合即出已見附㑹穿鑿
其舉而措之斯¶世可不可復古鄭慮不及此也故曰説
之者過自劉歆以其¶術售之新室民不聊生東都之輿
服西魏之官制亦頗采周¶禮然徃徃抵捂至本朝熈寕
間荆公王安石又本之為青苖¶助役保甲之法士大夫
爭以為言安石謂俗儒不知古誼竟¶下其法爭不勝自
是百年天下始多故矣故曰甞試之者不<md:KR4d0233_SBCK_040-5a>¶得其傳也以
<pb:KR4d0233_WYG_040-8a>
是二者至非周禮此與因噎廢食者何異讀夏¶君休所
著井田譜亦有志矣鄭氏井邑若畫碁然蓋祖王制¶王
制晚雜出漢文帝時以海内盡為九州州必方千里千
里¶必為國二百一十其後班固食貨志亦謂井方一里
八家各¶私田百畝公田十畝是為八百八十畝為廬舎
蓋人二畝半¶云凡若此夏君皆不取漢以来諸儒鮮或
知之者其説畿内¶廣成萬步謂之都不能成都謂之鄙
雖不能鄙即成縣者與¶之為縣成甸者與之為甸至一
<pb:KR4d0233_WYG_040-8b>
邱一邑盡然以其不能成都¶成鄙故謂之閒田以其不
可為軍為師而無所專係故謂之¶閒民鄉遂市官皆小
者兼大者他亦上下相攝備其數不必¶具其員歲登下
民數於策損益之是謂相除之法皆通論也¶餘至纎至
悉雖泥於數度未必皆叶然其意要與時務合不¶為空
言去聖人逺周禮一經尚多三代經理遺迹世無覃思<md:KR4d0233_SBCK_040-5b>¶之學顧以説者謬嘗試者復大謬乃欲一切駁盡為慊
茍得¶如井田譜與近時所傳林勛本政書者數十家各
<pb:KR4d0233_WYG_040-9a>
致其説取¶其通如此者去其泥不通如彼者則周制可
得而考矣周制¶可得而考則天下亦幾於理矣夏氏書
成紹興間嘗上之朝¶已而流落乆不顯吾友樓大防訪
求得之於治永嘉之明年¶刋之郡齋大防博雅好古而
知今吾所謂取其通者去其泥¶不通者蓋其人與則不
但此一書而已也¶
　　　丁端叔南征集序¶
端叔為中都官余以太學諸生識之别二十年余承乏
<pb:KR4d0233_WYG_040-9b>
桂陽¶而端叔適守郴端叔誠少余三四歳然其宦達乆
矣之官適¶同時由浙東西入湖嶺各行數千里至之日
皆以歳除是歳¶苦寒多雨雪每所次舎顧見妻子懍慄
無人色輙為之嚬蹙¶無聊而端叔又將母起居飲食一
不得如在浙中時及讀南<md:KR4d0233_SBCK_040-6a>¶征集余浩然歎曰異哉端叔
之過人也先是治安豐以最聞¶直祕閣尋徙知盱眙盱
眙今要地非有氣力者不能得端叔¶(闕/)以選得之何其
盛哉而竟徙郴亦左次矣余蓋晚得官自¶丞三山起家
<pb:KR4d0233_WYG_040-10a>
為桂陽視同年進士最幸先達以余幸甚而之¶官時㑹
天苦寒常戚然於妻子意所不釋往往欲為詩輙語¶不
佳止而端叔官達早左次如此且將母適數千里外乃
所¶過山川仙隱之居皆為賦詩和平無咎言讀其詩知
其奉¶母夫人甚樂也至於忠憤悲壯亦皆有為而不自
其已出余¶不能知端叔藴抱與當世公卿大人短長髙
下如何以其逺¶過余以是為過人也端叔豈但是過余
哉桂陽蓋郴一舊縣¶每事稽郴而後行大抵郴令達四
<pb:KR4d0233_WYG_040-10b>
境余方治文書模擬其後¶而又終不自滿余數數為賓
客僚友言端叔才可任大官¶世未有知之者余知之顧
言語不能動人雖然著之篇端以<md:KR4d0233_SBCK_040-6b>¶私相為好是則不得
辭也¶
　　　徐得之左氏國紀序¶
自荀悦袁宏以兩漢事編年為書謂之左氏體蓋不知
左氏¶於是始矣昔夫子作春秋博極天下之史矣諸不
在撥亂世¶反之正之科則不錄也左氏獨有見於經故
<pb:KR4d0233_WYG_040-11a>
采史記次第之¶某國事若干某事書某事不書以發明
聖人筆削之㫖云爾¶非直編年為一書也古者事言各
有史凡朝廷號令與其君¶臣相告語為一書今書是已
被之弦歌謂之樂章為一書今¶詩是已有可藏焉而官
府都鄙邦國習行之為一書今儀禮¶若周官之六典是
已自天子至大夫氏族傳序為一書若¶所謂帝繫書是
已而他星卜醫祝皆各為書至編年則必序¶事如春秋
三代而上僅可見者周譜他往往見野史竹書穆¶天子
<pb:KR4d0233_WYG_040-11b>
傳之歟自夫子始以編年作經其筆削嚴矣左氏亦始<md:KR4d0233_SBCK_040-7a>¶合事言(闕二/字)與諸書之體依經以作傳附著年月下茍
不可¶以發明筆削之指則亦不錄也蓋其辭足以傳逺
而無與於¶經誼則别為國語至夫子所見書左氏有不
盡見又闕不敢¶為傳唯謹如此後作者顧以為一家史
體而讀左氏者浸失¶其意見謂不釋經是書之存亡幾
無損益於春秋故曰袁荀¶二子為之也由是言之徐子
所為左氏國紀曷可少哉余讀¶國紀周平桓之際嘗有
<pb:KR4d0233_WYG_040-12a>
事於四方其大若置曲沃伯為¶侯詩人美焉而經不著
師行非一役亦與王風刺詩合而特¶書伐鄭一事王子
頽之禍視帶為甚襄書而惠不書也學者¶誠得國紀伏
而讀之因其類居而稽之經某國事若干某事¶書某事
不書較然明矣於是致疑疑而思思則有得矣徐子¶殆
有功於左氏者也余苦不多見書然嘗見唐閲左氏史
與¶國紀畧同而無所論斷今國紀有所論斷矣余故不
復贊而<md:KR4d0233_SBCK_040-7b>¶道其有功於左氏者為之序
<pb:KR4d0233_WYG_040-12b>
　　　張園送客分韻詩序¶
右張園送客分韻詩為常信二史君作也士立朝則相
推先¶去國即相懐不忍别此豈直私為好哉而關於當
世之故矣¶蓋聞吉甫有大功於南征其來歸飲御之詩
自謂及此者張¶仲孝友在焉爾逮其季至采蕭葛一日
去君側凛然有三歳¶之懼周之盛衰余以是觀之石侯
叔訪黄侯商伯同時丞太¶府皆以欲便私請於朝二三
大臣輙留其章不上繇侍從下¶暨館學之士茍見諸公
<pb:KR4d0233_WYG_040-13a>
亦輙止之曰奈何使兩賢去也而侯¶請益力蓋乆之諸
公信以為靡他於是始言上上重其去為¶擇輔郡纔需
旬歳之次而叔訪得信州商伯得常州然合朝¶方憮然
不滿飲餞彌日相與咨嗟歎息也最後同院若同僚¶若
同年家又十人餞之張園兩侯之賢天下識之今其去
徒<md:KR4d0233_SBCK_040-8a>¶以欲便私無毫髪意不自得且旬歲間為善輔郡行
矣還闕¶可朝發夕至也視前時去者甚寵而同朝猶不
忍别如此嗟¶乎立今之朝不謂之遭時耶十人者㑹稽
<pb:KR4d0233_WYG_040-13b>
黄文叔清江彭子¶夀章茂獻永嘉薛象先蔡行之蜀范
文叔臨川曾無逸章貢¶李和卿東莱呂子約與余也㑹
張功父致地主之意亦分一¶韻余不獲在分中故為之
序¶
　　　義役規約序¶
古者鄉田同井出入相友守望相助非其俗然也周官
之法¶四閭為族八閭為聫以役國事盖自五家為比家一人
至百¶人為率是四閭也其必以八閭為聨者役者半休者
<pb:KR4d0233_WYG_040-14a>
半也役¶者給公事休者相與治其家事而又有羨卒有
閒民以借助¶焉故其民相親睦而不病扵役今天下上
無横斂下無繁征¶而民極困扵保正長則以保甲催科
之故也民不能堪雖叔<md:KR4d0233_SBCK_040-8b>¶伯兄弟相訟以避役乆矣叔伯
兄弟相訟以避役非其願相¶讎也勢使然也雖勢使然
而非其願相讎之心不泯扵是義¶役興焉義役非古也
而有古人之意何也古者官以義帥民¶使之相親睦今
也民以義奉官而私相親睦其政則殊其俗¶不可謂不
<pb:KR4d0233_WYG_040-14b>
美也假如自一縣一州轉而推行之至扵天下盡¶然則
其俗益美假如上之人有變通養兵之道而僱役錢可¶
還以予民則其政尤美故夫義役者未必非復古之漸
也凡¶古之美事其初類自人心起耳吾都不過四五望
族凡慶弔¶問報之事大抵相好而又家務為學人務省
事其俗甚厚獨¶時以役訟失懽一旦㑹集割租以行仁
義各以力厚薄無勉¶強不得已之色余故序其規式備
道其善以勸其有終焉
<pb:KR4d0233_WYG_040-15a>
　　　謝季澤正事韻類序¶
始余見季澤於外舅張氏與諸丈人行論事不下氣於
州縣<md:KR4d0233_SBCK_040-9a>¶吏長短時事當否輙誦言之無歉則謂季澤但悻
直耳乆之¶見其姻族急難不得季澤議不决議决矣而
用不足則或取¶具於季澤又乆之州閭至委巷每事不
可無季澤藉其力者¶為多也季澤雖不愛其力至意小
不合即以語侵人或强隨¶和人意亦戲笑皆含譏誚初
不以吾有力自喜見毫髪徳色¶而人亦諒其靡他不以
<pb:KR4d0233_WYG_040-15b>
為怨余然後益知季澤孔子恥巧言¶令色足恭思魯狂
士而惡鄉原葢自周季士大夫貎勝而質¶衰氣卑而辨
盛孔子亦既有感於此矣居今之世得見如斯¶人者吾
固有取也嗚呼今亡矣此書季澤所著其家學長於¶詩
禮頗欲有所論次未就僅及就此篇其於字學偏旁
訓故¶學者易入焉季澤游學校登進士第調台州司户
髙郵軍教¶授以勞績薦改秩知福州寜徳縣未滿歳卒
官不足行其志¶位不稱其才也韓昌黎嘗言註爾雅蟲
<pb:KR4d0233_WYG_040-16a>
魚非磊落人歐陽公<md:KR4d0233_SBCK_040-9b>¶序韻總亦曰儒者莫暇精之其有
精者往往不能乎其他余¶方悲季澤官不足行其志位
不稱其才且懼後之人見此書¶如二公云云也於是道
其平昔大槩序之篇端焉¶
　　　謝懐英老子實録序¶
懐英嘗為舉子知推尊孔氏矣已而脱儒冠去為道士
以其¶推尊孔氏者尊老子於是為書若干卷自開闢以
来凡老子¶名迹變化及其遺事言散見於百家摭拾詮
<pb:KR4d0233_WYG_040-16b>
次無遺謂之實¶錄嗚呼何其專且博也則誠有功於道
家者儒者筮仕即不¶得專志於書雖專志於書往往不
暇﨑嶇及世次年月也或¶有暇及此又不敢不務差擇
則拘於六經而不得騁故吾夫¶子之道與天地相為無
窮夫人推尊之願未有如懐英此書¶者向使懐英幸卒
舊業不去為道士則此書將為孔氏作其¶有功何如哉
雖然昔太史公嘗作孔子世家蓋有志於此矣<md:KR4d0233_SBCK_040-10a>¶説者反
曰夫子之道與天地相為無窮且必與戰國若漢封¶君
<pb:KR4d0233_WYG_040-17a>
較乆長者則世家似不宜作孔氏之子孫輯所逮聞作
家¶語孔叢子二三書儒者亦弗甚稱道至羵羊楛矢稍
欲以夸¶大聖人又或以語神怪不取也然則使懐英幸
卒舊學不去¶為道士將為書尊孔氏則庶以六經斷百
氏必不得騁其博¶如此余是以歎息於懐英其不幸而
不得自託於孔子也夫¶其亦幸而得自託於老子也夫
故因以為序云懐英姓謝氏¶名守灝永嘉人余同舍生
也
<pb:KR4d0233_WYG_040-17b>
　　　送蕃叟弟趍江西撫幹分韻詩引¶
蕃叟入江西幕同餞者十人林宗易自牧沈仲一徐一
之朱¶穀叔及之黄敬之余兄莘叟分韻賦詩某亦在分
中又為之¶引宗湛弟侍國風十五篇為别作者居大半
道其所歴山川¶辛苦之狀僕馬之病而止於禮義古删
詩取焉騷人多怨誹<md:KR4d0233_SBCK_040-10b>¶自騷以降無譏焉爾若夫大雅之
贈别則異於是吉甫作頌¶穆如清風仲山甫永懐以慰
其心此所謂治世之音也十人¶者之詩雖工拙不必論
<pb:KR4d0233_WYG_040-18a>
要皆歸於和平而無恨余是以占吾¶弟之將有所遭而
并樂吾黨之能易其心而後語也是為序¶
　　　孫子發微序(代陳頥剛/)作¶
自六經之道散而諸子作蓋各有所長而知兵未有過
孫子¶者春秋之季天下將趨於戰國矣故武之書多權
謀儒者輙¶擯弗道間有好其書者又徃徃為之章句訓
解夫兵事尚變¶而欲以訓詁求之不亦陋乎余自乾道
乙酉不干有司之試¶端居深念今復嵗矣蓋所觀六經
<pb:KR4d0233_WYG_040-18b>
孔孟二氏之遺書由漢以¶來諸儒發眀之者略備余未
能有所增益間讀十三篇尚多¶餘意因以所聞於先君
子與渡江諸將議論兵間事與已見¶推武之説附次其
下嗟乎方天子眀聖養晦於外而拱手讓<md:KR4d0233_SBCK_040-13a>¶中<md:KR4d0233_SBCK_041-1a>¶原者五六
十載矣士大夫懐安顧恥言兵然則余是書亦有為為
之也
　
　止齋集卷四十

<pb:KR4d0233_WYG_041-1a>
欽定四庫全書
　止齋集卷四十一¶　　　　宋　陳傅良　撰
　　題跋
　　　宰臣以下跋御製
