# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.059752
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0375-020止齋先生文集-卷第二十.
<pb:KR4d0233_SBCK_020-1a>¶
　止齋先生文集卷之二十¶
　　　奏状劄子¶
　　　　湖南提舉刺列郡太守状¶
　臣照對湖南治郡莫難於永莫易於全臣取十年以来事関¶
　本司至於目即反覆參攷見得永州實是匱乏積而至於淳¶
　熈十五年終大軍月椿常拖下七箇月不觧共為錢三萬五¶
　千貫文餘逋&KR0091;此而又民俗強悍動多&KR0349;訟此所以為難全¶
　州素號僅足自淳熈十三年後大軍月樁每孟月錢季月起¶
　𤼵並無缺誤他亦齊整而又壌地&KR0310;小公事甚稀此𫠦以為¶
　易今来知永州趙謐自到任之後毎月綱運已起至紹熈元¶
　年五月分若從今八月理起較之累政䟎前三箇月&KR0077;又&KR0024;¶
　帶舊欠凢為錢二萬貫文使知永州者皆如趙謐則永雖凋¶
　郡可以漸寛知全州施廣文自到任之後每月綱運&KR0004;頗如¶
<pb:KR4d0233_SBCK_020-1b>¶
期洎至今年四月以後於本司新故交承之際頓不起觧若¶
從今八月理起較之累政更拖下三箇月凡為錢一萬二千¶
貫文又官吏乆無俸給軍人冬衣&KR0379;支一半使知全州者皆¶
如施廣文則全雖樂土又必彫敝近者朝廷集議蠲减臣實¶
奉行寛大之詔数内永州减月樁錢&KR0010;五千貫亦是謐率先¶
他郡將所蠲减之数分為等第均與諸邑必欲上澤下及於¶
民今之州郡大抵上欺&KR0101;司而下不䘏民自非謐有志愛民¶
安能如此臣以為&KR0002;謐者可謂不&KR0018;陛下使令矣施廣文雖¶
本書生顧為鄙猥之計及此垂滿略無顧惮自上供軍湏至¶
官吏之俸一切勿問臣尚以為行且受代或是儲積以遺後¶
人比及体訪累月以来郡帑並無見管錢物且財賦若不在¶
官即湏在民而廣文已將今年民戸秋苗剏行預借一半方¶
禾未登&KR0163;之時民正艱食柰何有此暴歛全之民力自是困¶
<pb:KR4d0233_SBCK_020-2a>¶
矣臣以為&KR0002;廣文者可謂&KR0018;陛下使令矣至如知武岡軍王¶
公弼亦有治状武岡軍雖小壘自公弼為之闔郡之事井井¶
有條士人恱之軍人安之旁及猺峒悉聴約束&KR0026;其才有過¶
人者但視永州不為甚難勞効差小耳以臣愚陋衰疾實不¶
足任刺舉如此三郡治否之状盖乆而後得之已忝耳目之¶
&KR0009;今三人者各及滿替&KR0002;更𨼆黙遂使施廣文僥倖善罷再¶
&KR0060;官職何以為&KR0018;使令者之戒趙謐王公弼不&KR0170;旌别稍異¶
倫軰何以為不&KR0018;使令者&KR0134;已具状奏聞欲望¶
聖慈加恵此方首正諸郡將施廣文特賜黜責趙謐王公弼¶
特賜擢用伏候勅旨(紹熈元年十月二十七日有㫖趙謐王/公弼各减二年應勘施廣文與宫&KR0026;)¶
　　　湖南提舉薦士状¶
臣恭&KR0026;明詔搜羅湖廣遺材&KR0060;見通直郎知潭州長沙縣宋¶
文仲有通務之材而發於謙和有及物之志而安於静退盖¶
<pb:KR4d0233_SBCK_020-2b>¶
文仲雖生長南土其家學則中原文獻也頃丞萍鄊藹有民¶
譽方臣假守桂陽得其為人就訪之而文仲甞為桂陽録事¶
參軍授臣本軍㑹計録一卷臣遵行之𫠦以䏻蠲除𪧐&KR0018;罷¶
弛斜科不得罪於其民者文仲之𦔳也㝷領使事訪以九郡¶
利病無不周知前者倉司糴&KR0024;諸郡米僅十萬斛今者&KR0519;司¶
蠲殘亦数萬緡皆文仲發之臣以為文仲雖衡陽人實&KR0038;士¶
也奉議郎知常州無錫縣吴獵學問本於純實噐識期於逺¶
大𫠦居闔郡宗為師友凡與之逰𩔗多自愛而獵於其交有¶
善&KR0091;之不容口有過戒之不遺力有急難雖不利於其身赴¶
之不恤也頃&KR0025;事桂林幕府與平李接之&KR0333;未甞言功巳而¶
帥臣劉惇不理於口而獵&KR0105;不避罪屡訟其寃人臣如此其¶
不&KR0018;&KR0038;必矣臣守桂陽獵適為贍軍酒官𦔳講荒政甚於饑¶
渇桂陽故事遇皇帝登極奉表進銀三千兩属方救荒之際力¶
<pb:KR4d0233_SBCK_020-3a>¶
　不辦此臣懼無以塞責獵實教臣申請减額迄&KR0170;睿旨損三¶
　之一為惠一方獵與有力臣以為獵雖長沙人亦國士也文林¶
　郎知潭州攸縣&KR0253;礪素禀端亮耻為苟簡徃&KR0010;江陵今兹攸縣廉¶
　惠之譽兩邑同辭&KR0026;其為吏(苟不便於民雖上官令之不/听苟便於民雖匹夫不𫉬仲)則身¶
　任其責也臣甞見其詣闕𫠦上書論廣右利害有四捄弊之¶
　&KR0003;及與提㸃刑獄司論&KR0052;緫制錢其言惻怛可以施用則邇¶
　臣所謂逺方因革可俻咨訪者在静江則礪其人也奉議郎¶
　知全州清湘縣楊炤賦受沉審濟以通練亦佐桂幕與平李¶
　接之亂随冝知變見謂善謀而其操&KR0130;自不可奪及今為縣¶
　益著吏績郡實頼之臣得其嶺外塩筴本末一書自開寳訖¶
　于淳熈上下二百餘年燦然明白其論以蔡京變法實為咎¶
　根馴致二廣連年多盗官般客販迭為民擾盖利東路則西¶
　人&KR0013;其害利西路則東人&KR0013;其害冝為損益兼恵两路斯可¶
<pb:KR4d0233_SBCK_020-3b>¶
以便公&KR0059;息紛更以臣𫠦見廣塩之&KR0003;十数家未有如炤之¶
平者則迩臣所謂逺方因革可俻咨訪者在臨賀則炤其人¶
也如臣不肖非有知人之明能得此数子於衆人未識之先¶
正以乆居於此或聞之公論之熟或見之同事之詳如宋文¶
仲呉獵之在湖南&KR0253;礪楊炤之在廣右朋儕鄉黨咸所推先¶
牧守賔僚無不噐重臣如隠嘿不惟&KR0018;蔽賢之罪是不奉明¶
詔也巳於今年某月某日具状奏聞臣愚欲望¶
聖慈特賜甄録以昭示公朝不遐遺之羙謹録奏聞伏候¶
勑旨(有旨吴獵&KR0253;礪楊炤宋/文仲並赴都堂審察)¶
　　　辭免浙西提刑乞祠申省状¶
(某)一介庸陋本不適用偶際休明荐叨噐使自守軍壘就除¶
本路&KR0101;司之任一&KR0010;而迁將漕又一&KR0010;而迁按刑可謂寵光¶
狎至&KR0059;計兼足矣方寵光狎至而無圖報之心私計兼足&KR0205;¶
<pb:KR4d0233_SBCK_020-4a>¶
　為求便之請苟非至愚豈敢犯此不韙而某祠禄之請不避¶
　煩瀆至于𠕅三實非𫉬已伏念某秋&KR0004;心痛至不省事當倉¶
　皇囬司之時盧檢院范少卿俱来相問苶然一榻不能交談¶
　舁入&KR0492;舎盡室驚惻僅迯&KR0017;録頼有天幸以此心氣衰憊目¶
　力短昏雖極勉強嘗慮妨闕重念某&KR0379;有一児尤不敏事書¶
　問滿前莫能報謝米塩𤨏碎時復関决夫多病早衰傍無¶
　佽𦔳在官則以奉公不辦為憂在家則以應俗不周為媿若¶
　不乞假&KR0010;月務近醫藥貪恋禄食必致自斃區區欲望檢照¶
　前請特賜敷奏别與祠禄差使一次則未盡之命皆生成之¶
　賜¶
　　　　　　小帖子&KR0091;照得某&KR0170;恩改除上件差遣係是朁¶
　　　　　　應孟明　資闕&KR0004;以待次&KR0010;月足便休養故不¶
　　　　　　敢輙有陳請今来應孟明巳除郎官即成見次¶
<pb:KR4d0233_SBCK_020-4b>¶
　　　　　所以湏至煩瀆&KR0002;未欲便與祠禄即乞與一般¶
　　　　　待闕差遣某見迤邐前去衢婺州听候¶
　　　　　指揮(十月二十九日三省同奉/聖旨不允依/巳降指揮疾速赴行在奏事訖之任)¶
　　　吏部員外郎&KR0004;對劄子第一¶
臣㳟惟　藝祖受命平定海内凡所以創業垂統莫非可傳¶
之法而深仁厚澤垂&KR0073;後人則專以愛惜民力為本臣案故¶
牘自建隆至景徳四十五年南征北伐未嘗無事而金銀錢¶
帛粮草雜物七千一百四十八萬計在州郡不㑹古𫠦謂富¶
蔵天下何以尚此當是時諸道上供随所輸送&KR0004;無定額留¶
州錢物雖盡曰係省而非取之也盖至大中祥符元年三司¶
始奏立諸道上供&KR0010;額以此承平百年家給人足傳序九帝¶
天下甞多故也而民心不離迄用中興則以祖宗之澤在人¶
深厚故也臣甞惟念　藝祖以得民心受天命比隆三代矣¶
<pb:KR4d0233_SBCK_020-5a>¶
然而以天下遜不&KR0059;諸子&KR0379;一再傳而萬世不祧之宗僅同¶
支庻則是在天之靈未享其報髙宗遭變深探其本由是推¶
正統之自納至公之&KR0003;而大命復集于夀皇聖帝爰暨陛下¶
豈非天哉且天之報藝祖者如此而陛下以睿聖之資寛仁¶
之徳誕膺天眷方當継体之始伏惟夤念髙宗推本之意欽¶
承夀皇付託之訓以推行藝祖在人未冺之澤為萬世無疆¶
之休今其時也臣不勝至願取¶
進止¶
　　　第二¶
臣聞熈寕以来用事者始取　藝祖之約束一切紛更之馴¶
至於今而民力之困極矣盖自祥符奏立諸路上供&KR0010;額熈¶
寕新法増額一倍崇寕重脩上供格頒之天下率一路之増¶
至十数倍迄今為額是特上供耳而其他雜歛皆起熈寕則¶
<pb:KR4d0233_SBCK_020-5b>¶
以常平寬剰禁軍闕額之𩔖令　封樁迄今為額至于元豐¶
則以坊&KR0163;塩酒香礬銅錫㪷秤披剃之𩔖凡十数色合而為¶
無額上供迄今為額至于宣和則以贍軍糴本與凡應奉司¶
無名之歛合而為經制迄今為額至于紹興則又以稅契七¶
分得産勘合𣷹酒五文茶塩袋息之𩔖凡二十餘色合而為¶
緫制迄今為額最後又以係省不係省有額無額上供贍軍¶
等錢均撥為月樁大軍迄今為額而折帛和買之𩔖不與焉¶
夫取之之悉如此而茶　盡歸於都茶場不在州縣塩鈔盡¶
歸於榷貨務不在州縣秋苗斛㪷十八九歸於綱運不在州¶
縣州縣無以供則豪奪於民於是取之斛面取之折变取之¶
科敷取之抑配取之𧷢罰無所不至而民困極矣夫¶
藝祖以得民心受天命而使困窮至此此天所以復命¶
夀皇爰暨陛下將以捄民窮也書曰天明畏自我民明畏¶
<pb:KR4d0233_SBCK_020-6a>¶
方今之患何但夷狄盖天命之永不永在民力之寬不寬耳¶
豈不甚可畏哉豈不甚可畏哉　陛下知畏則冝以捄民窮¶
為巳任　陛下以捄民窮為巳任則大臣不敢苟目前之安¶
大臣不敢苟目前之安則羣臣陳力何鄉不濟此　藝祖意¶
也亦天意也惟　陛下留神幸甚¶
　　　第三¶
臣恭惟　陛下嗣位之&KR0004;詔㫖丁寕皆為寬民力而下䑓諌¶
侍從置局講究而臣猶以為民窮未捄何也誠以裁抑細㣲¶
或蠲空張之數而巳議結局未有以&KR0091;明詔大慰民望也臣¶
来自逺方不知朝廷之費宫掖之奉&KR0010;當㡬何以所親見則天¶
下之力竭於養兵而莫甚於江上之軍故毎欲省賦朝廷以¶
為可則版曹以為不可版曹以為可則緫領所以為不可總¶
領所欲以為可矣柰何都綂司不可也　陛下亦熟念之歟¶
<pb:KR4d0233_SBCK_020-6b>¶
則以都綂司謂之御前軍馬雖朝廷不得知緫領所謂之大¶
軍錢糧雖版曹不得與故也於是乎中外之勢分而職掌不¶
同事&KR0096;不一施行不專矣職掌不同則彼此不能以相謀事¶
&KR0096;不一則有無不能以相濟施行不專則前後不能以相守¶
故雖欲寬民力其道無繇且夫承平𨵿陜已行之乆中興韓¶
岳未罷之前養兵亦甚盛矣而不見其不足誠在今日稍仍¶
舊貫使都綂司之兵與向者在制置司時無異總領所之財¶
與向者在轉運司無異則中外為一體中外一躰則寬民力¶
可得而議矣凡事断之而有異論勿断可也行之而有後患¶
勿行可也徃者元祐至於宣和嘗罷新法矣則有紹述之&KR0003;¶
起而為梗靖康至于紹興嘗用兵矣則有講和之&KR0003;起而為¶
梗故上之號令相反而不能定下之朋黨相傾而不能合若夫¶
寬民力誰獨無是心哉㫁之而無異論行之而無後患莫過此¶
<pb:KR4d0233_SBCK_020-7a>¶
者而何疑不决　陛下誠断之則今之大臣皆足以立綱¶
陳紀二三大臣誠推行之則今之人才皆足以受令承教方¶
當年榖屡豐邉鄙不聳失此閑睱後將何及詩云譬彼舟流¶
不知所屇臣不勝拳拳¶
　　　是日上殿方奏臣不肖&KR0170;恩為郎幸得賜對上云卿¶
　　　去國㡬年朕欲見卿乆矣讀劄子至寛民力上曰莫¶
　　　急於此只為䖏置難奏云臣第三劄子是䖏置大略¶
　　　容欵曲敷奏　天顔甚喜讀劄子畢褒奨𠕅三奏容¶
　　　下殿謝恩上云且說話聞卿在永嘉從學常数百人¶
　　　奏臣無所長只與士子課習舉業過&KR0170;清問不勝悚¶
　　　惧上云知卿學問深醇著書甚多朕欲一見可盡進¶
　　　来奏臣豈敢著書不過講&KR0003;舉子所習經義何足仰¶
　　　塵乙夜之覧上云&KR0052;說更好但随所有進来奏臣来¶
<pb:KR4d0233_SBCK_020-7b>¶
　　　自逺外乍對清光巳踰平生之望又&KR0170;¶
　　　睿慈曲垂褒諭令進所習經&KR0003;顧臣何人遭逢如此¶
　　　然臣委是目下未有成藁以應明詔容臣守官之暇¶
　　　收拾編録候成次第奏乞投進欲望¶
　　　聖慈特賜寛假上云㸔撰得㡬卷即逐旋進来不妨¶
　　　又奏在廷儒臣多是前進臣一旦入朝便敢僣越投¶
　　　進文字以此終是踧踖未安　上連聲云不妨不妨¶
　　　辭免除祕書省少&KR0101;¶
准尚書省劄子三省同奉　聖對冐陳臣除祕書少&KR0101;兼職¶
依舊&KR0060;惟　自古所重自非時望不在此選假如循次¶
而進亦以待　之人伏念某學術空踈重以衰惰視¶
今同進爲日又淺上之不應遴選之科下之不與乆勞之數¶
乃因賜對有此越擢&KR0002;遂昧冐安受不辭則是哆然弗揆敢¶
<pb:KR4d0233_SBCK_020-8a>¶
當　嘉奨此所以湏至&KR0548;陳不容以官小例無辭免爲辭重¶
念某頃縁衰惰甞申祠請㝷趣奏事遂留爲郎乃以重違成¶
命黽勉效職則今日之辭情實可察伏望特賜敷奏早囬誤¶
恩以安愚分¶
　　　轉對劄子¶
臣頃&KR0170;恩賜對嘗奏三劄上陳一藝祖以得民心受天命&KR0060;¶
以爲推行　藝祖在人未泯之澤實在今日誠不自意一介¶
僣論偶契　聖聦奨予備至以臣區區之愚猶以前&KR0003;未畢¶
復爲　陛下誦之盖　藝祖之後天命復集於　壽皇聖帝¶
爰暨　陛下恭惟陛下以　藝祖之子孫而修藝祖之故事¶
此天意也不識陛下自信足以濟此歟抑自視過謙而尚疑¶
其難歟以臣考見肇造之業其道甚易知甚易行何者¶
藝祖治大而不治細任逸而不任勞大抵懲五代叢脞之失¶
<pb:KR4d0233_SBCK_020-8b>¶
𠕅立朝廷以還君道君道得則朝廷正朝廷正則天下理願¶
陛下勿疑其難也臣請條一二切於當今之務者以俻采擇¶
以上書人文字令知制誥㸔詳升降以聞此建隆二年十月¶
詔書也以次對章奏下尚書省叅詳可施行者以聞此建隆¶
三年九月詔書也且夫中外論建非近臣面對則逺臣封事¶
皆所以通下情禆治道也而其患不在於壅蔽則在於䜛嫉¶
今也以逺臣封事之言付之制誥則有舎人院任其責矣以¶
近臣面對之言付尚書省則有尚書省任其責矣以為可聽¶
者斯聼之不可聴者勿聼則聽者無特異於衆之嫌不見聽¶
者無見遺於上之恨是謂不以主斷廢羣議而無壅蔽讒嫉¶
之患人主所自擇毋過䑓省長官耳此道豈不甚易知甚易¶
行哉伏覩　陛下踐祚以来不信近習而信外廷不聼㳺言¶
而聼公論亦既深得　藝祖之意矣然間者上自侍從臺諌¶
<pb:KR4d0233_SBCK_020-9a>¶
下至百執事或臨遣郡國之臣對揚敷奏多見嘉納人人自¶
以為得上意且行其言而章徃往不下他所指揮動亦留滯¶
廷臣惑焉且陛下不信近習不聼㳺言必無壅蔽必無讒嫉¶
或以為方崇清靜之化厭於多事而不加省或以為¶
陛下自去冬違豫以来聖意常有不釋然者於是務自寬大¶
而不暇省二者皆妄窺測也臣獨自思念未有以　藝祖故¶
事上徹冕旒之聼者　陛下其始自今凡中外論建一以建¶
隆詔書從事不唯君道得而朝廷正亦足以觧廷臣之惑不¶
亦羙乎由此言之&KR0002;法　藝祖但見其易未見其難則臣所¶
陳推行　藝祖在人未泯之澤皆非偶然嘗試之&KR0003;可以次¶
第舉矣臣不勝至願¶
止齋先生文集卷第二十¶
<pb:KR4d0233_SBCK_020-9b>¶
