# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 20


　　奏状劄子¶
　　　湖南提舉刺列郡太守状¶
臣照對湖南治郡莫難於永莫易於全臣取十年以来
事闗¶本司至於目即反覆參攷見得永州實是匱乏積
而至於淳¶熈十五年終大軍月樁常拖下七箇月不解
共為錢三萬五¶千貫文餘逋稱此而又民俗强悍動多
<pb:KR4d0233_WYG_020-1b>
囂訟此所以為難全¶州素號僅足自淳熈十三年後大
軍月樁每孟月錢季月起¶發並無缺誤他亦齊整而又
壤地褊小公事甚稀此所以為¶易今來知永州趙謐自
到任之後毎月綱運已起至紹熈元¶年五月分若從今
八月理起較之累政䟎前三箇月却又補¶帶舊欠凡為
錢二萬貫文使知永州者皆如趙謐則永雖凋¶郡可以
漸寛知全州施廣文自到任之後毎月綱運初頗如<md:KR4d0233_SBCK_020-1b>¶期
洎至今年四月以後於本司新故交承之際頓不起解
<pb:KR4d0233_WYG_020-2a>
若¶從今八月理起較之累政更拖下三箇月凡為錢一
萬二千¶貫文又官吏久無俸給軍人冬衣纔支一半使
知全州者皆¶如施廣文則全雖樂土又必凋敝近者朝
廷集議蠲減臣實¶奉行寛大之詔數内永州減月樁錢
嵗五千貫亦是謐率先¶他郡将所蠲減之數分為等第
均與諸邑必欲上澤下及於¶民今之州郡大抵上欺監
司而下不䘏民自非謐有志愛民¶安能如此臣以為若
謐者可謂不負陛下使令矣施廣文雖¶本書生顧為鄙
<pb:KR4d0233_WYG_020-2b>
猥之計及此垂滿略無顧憚自上供軍須至¶官吏之俸
一切勿問臣尚以為行且受代或是儲積以遺後¶人比
及體訪累月以来郡帑並無見管錢物且財賦若不在¶
官即須在民而廣文已将今年民户秋苗剏行預借一
半方¶禾未登場之時民正艱食奈何有此暴斂全之民
力自是困<md:KR4d0233_SBCK_020-2a>¶矣臣以為若廣文者可謂負陛下使令矣至
如知武岡軍王¶公弼亦有治状武岡軍雖小壘自公弼
為之闔郡之事井井¶有條士人恱之軍人安之旁及猺
<pb:KR4d0233_WYG_020-3a>
峒悉聴約束觀其才有過¶人者但視永州不為甚難勞
効差小耳以臣愚陋衰疾實不¶足任刺舉如此三郡治
否之状盖久而後得之已忝耳目之¶寄今三人者各及
滿替若更隠黙遂使施廣文僥倖善罷再¶竊官職何以
為負使令者之戒趙謐王公弼不蒙旌别稍異¶倫輩何
以為不負使令者勸已具状奏聞欲望¶聖慈加恵此方
首正諸郡将施廣文特賜黜責趙謐王公弼¶特賜擢用
伏候勅㫖(紹熈元年十月二十七日有㫖趙謐王/公弼各減二年應勘施廣文與宫觀)
<pb:KR4d0233_WYG_020-3b>
　　　湖南提舉薦士状¶
臣恭觀明詔搜羅湖廣遺材竊見通直郎知潭州長沙
縣宋¶文仲有通務之材而發於謙和有及物之志而安
於静退盖<md:KR4d0233_SBCK_020-2b>¶文仲雖生長南土其家學則中原文獻也頃
丞萍鄉藹有民¶譽方臣假守桂陽得其為人就訪之而
文仲嘗為桂陽録事¶參軍授臣本軍㑹計録一卷臣遵
行之所以能蠲除宿負罷¶弛斜科不得罪於其民者文
仲之助也尋領使事訪以九郡¶利病無不周知前者倉
<pb:KR4d0233_WYG_020-4a>
司糴補諸郡米僅十萬斛今者漕司¶蠲錢亦數萬緡皆
文仲發之臣以為文仲雖衡陽人實國士¶也奉議郎知
常州無錫縣呉獵學問本於純實器識期於逺¶大所居
闔郡宗為師友凡與之遊類多自愛而獵於其交有¶善
稱之不容口有過戒之不遺力有急難雖不利於其身
赴¶之不恤也頃從事桂林幕府與平李接之亂未嘗言
功已而¶帥臣劉惇不理於口而獵誼不避罪屢訟其寃
人臣如此其¶不負國必矣臣守桂陽獵適為贍軍酒官
<pb:KR4d0233_WYG_020-4b>
助講荒政甚於饑¶渇桂陽故事遇皇帝登極奉表進銀
三千兩屬方救荒之際力<md:KR4d0233_SBCK_020-3a>¶不辦此臣懼無以塞責獵實
教臣申請減額迄蒙睿㫖損三¶之一為恵一方獵與有
力臣以為獵雖長沙人亦國士也文林¶郎知潭州攸縣
蒋礪素稟端亮恥為苟簡往嵗江陵今兹攸縣亷¶恵之
譽兩邑同辭觀其為吏苟不便於民雖上官令之不聴
苟便於民雖匹夫不獲伸則身¶任其責也臣嘗見其詣
闕所上書論廣右利害有四捄弊之¶說及與提㸃刑獄
<pb:KR4d0233_WYG_020-5a>
司論經總制錢其言惻怛可以施用則邇¶臣所謂逺方
因革可備咨訪者在静江則礪其人也奉議郎¶知全州
清湘縣楊炤賦受沉審濟以通練亦佐桂幕與平李¶接
之亂隨宜知變見謂善謀而其操履自不可奪及今為
縣¶益著吏績郡實賴之臣得其嶺外鹽筴本末一書自
開寶訖¶于淳熈上下二百餘年燦然明白其論以蔡京
變法實為咎¶根馴致二廣連年多盗官般客販迭為民
擾盖利東路則西¶人被其害利西路則東人被其害宜
<pb:KR4d0233_WYG_020-5b>
為損益兼恵兩路斯可<md:KR4d0233_SBCK_020-3b>¶以便公私息紛更以臣所見廣
鹽之說十數家未有如炤之¶平者則邇臣所謂逺方因
革可備咨訪者在臨賀則炤其人¶也如臣不肖非有知
人之明能得此數子於衆人未識之先¶正以久居於此
或聞之公論之熟或見之同事之詳如宋文¶仲吳獵之
在湖南蒋礪楊炤之在廣右朋儕鄉黨咸所推先¶牧守
賔僚無不器重臣如隠嘿不惟負蔽賢之罪是不奉明¶
詔也已於今年某月某日具状奏聞臣愚欲望¶聖慈特
<pb:KR4d0233_WYG_020-6a>
賜甄録以昭示公朝不遐遺之美謹録奏聞伏候¶勅㫖
(有㫖吳獵蒋礪楊炤宋/文仲並赴都堂審察)¶
　　　辭免浙西提刑乞祠申省状¶
某一介庸陋本不適用偶際休明荐叨器使自守軍壘
就除¶本路監司之任一嵗而遷将漕又一嵗而遷按刑
可謂寵光¶狎至私計兼足矣方寵光狎至而無圖報之
心私計兼足遽<md:KR4d0233_SBCK_020-4a>¶為求便之請苟非至愚豈敢犯此不韙
而某祠禄之請不避¶煩瀆至于再三實非獲已伏念某
<pb:KR4d0233_WYG_020-6b>
秋初心痛至不省事當倉¶皇回司之時盧檢院范少卿
俱來相問苶然一榻不能交談¶舁入廨舍盡室驚惻僅
逃鬼録頼有天幸以此心氣衰憊目¶力短昏雖極勉强
嘗慮妨闕重念某纔有一兒尤不敏事書¶問滿前莫能
報謝米鹽瑣碎時復闗决夫多病早衰傍無¶佽助在官
則以奉公不辦為憂在家則以應俗不周為媿若¶不乞
假嵗月務近醫藥貪戀禄食必致自斃區區欲望檢照¶
前請特賜敷奏别與祠禄差使一次則未盡之命皆生
<pb:KR4d0233_WYG_020-7a>
成之¶賜¶
　　　　　小帖子稱照得某蒙恩改除上件差遣係
　　　　　是朁¶應孟明資闕初以待次嵗月足便休
　　　　　養故不¶敢輙有陳請今来應孟明已除郎
　　　　　官即成見次<md:KR4d0233_SBCK_020-4b>¶所以須至煩瀆若未欲便與
　　　　　祠禄即乞與一般¶待闕差遣某見迤邐前
　　　　　去衢婺州聴候¶指揮(十月二十九日三省/同奉聖㫖不允依已)
　　　　　(降指揮疾速赴行/在奏事訖之任)
<pb:KR4d0233_WYG_020-7b>
　　　吏部員外郎初對劄子第一¶
臣恭惟藝祖受命平定海内凡所以創業垂統莫非可
傳¶之法而深仁厚澤垂裕後人則専以愛惜民力為本
臣案故¶牘自建隆至景徳四十五年南征北伐未嘗無
事而金銀錢¶帛糧草雜物七千一百四十八萬計在州
郡不㑹古所謂富¶蔵天下何以尚此當是時諸道上供
隨所輸送初無定額留¶州錢物雖盡曰係省而非取之
也盖至大中祥符元年三司¶始奏立諸道上供嵗額以
<pb:KR4d0233_WYG_020-8a>
此承平百年家給人足傳序九帝¶天下嘗多故也而民
心不離迄用中興則以祖宗之澤在人¶深厚故也臣嘗
惟念藝祖以得民心受天命比隆三代矣<md:KR4d0233_SBCK_020-5a>¶然而以天下
遜不私諸子纔一再傳而萬世不祧之宗僅同¶支庶則
是在天之靈未享其報髙宗遭變深探其本由是推¶正
統之自納至公之說而大命復集于夀皇聖帝爰暨陛
下¶豈非天哉且天之報藝祖者如此而陛下以睿聖之
資寛仁¶之徳誕膺天眷方當繼體之始伏惟夤念髙宗
<pb:KR4d0233_WYG_020-8b>
推本之意欽¶承夀皇付託之訓以推行藝祖在人未冺
之澤為萬世無疆¶之休今其時也臣不勝至願取¶進止¶
　　　第二¶
臣聞熈寧以来用事者始取藝祖之約束一切紛更之
馴¶至於今而民力之困極矣盖自祥符奏立諸路上供
嵗額熈¶寧新法増額一倍崇寧重修上供格頒之天下
率一路之増¶至十數倍迄今為額是特上供耳而其他
雜斂皆起熈寧則<md:KR4d0233_SBCK_020-5b>¶以常平寛剰禁軍闕額之類令(闕/)封
<pb:KR4d0233_WYG_020-9a>
樁迄今為額至于元豐¶則以坊場鹽酒香礬銅錫㪷秤
披剃之類凡十數色合而為¶無額上供迄今為額至于
宣和則以贍軍糴本與凡應奉司¶無名之斂合而為經
制迄今為額至于紹興則又以稅契七¶分得産勘合添
酒五文茶鹽袋息之類凡二十餘色合而為¶總制迄今
為額最後又以係省不係省有額無額上供贍軍¶等錢
均撥為月樁大軍迄今為額而折帛和買之類不與焉¶
夫取之之悉如此而茶(闕/)盡歸於都茶場不在州縣鹽
<pb:KR4d0233_WYG_020-9b>
鈔盡¶歸於𣙜貨務不在州縣秋苗斛㪷十八九歸於綱
運不在州¶縣州縣無以供則豪奪於民於是取之斛面
取之折變取之¶科敷取之抑配取之贓罰無所不至而
民困極矣夫¶藝祖以得民心受天命而使困窮至此此
天所以復命¶夀皇爰暨陛下将以捄民窮也書曰天明
畏自我民明畏<md:KR4d0233_SBCK_020-6a>¶方今之患何但外域盖天命之永不永
在民力之寛不寛耳¶豈不甚可畏哉豈不甚可畏哉陛
下知畏則宜以捄民窮¶為己任陛下以捄民窮為己任
<pb:KR4d0233_WYG_020-10a>
則大臣不敢苟目前之安¶大臣不敢苟目前之安則羣
臣陳力何鄉不濟此藝祖意¶也亦天意也惟陛下留神
幸甚¶
　　　第三¶
臣恭惟陛下嗣位之初詔㫖丁寧皆為寛民力而下臺
諫¶侍從置局講究而臣猶以為民窮未捄何也誠以裁
抑細微¶或蠲空張之數而已議結局未有以稱明詔大
慰民望也臣¶来自逺方不知朝廷之費宫掖之奉嵗當
<pb:KR4d0233_WYG_020-10b>
幾何以所親見則天¶下之力竭於養兵而莫甚於江上
之軍故毎欲省賦朝廷以¶為可則版曹以為不可版曹
以為可則總領所以為不可總¶領所欲以為可矣奈何
都統司不可也陛下亦熟念之歟<md:KR4d0233_SBCK_020-6b>¶則以都統司謂之御
前軍馬雖朝廷不得知總領所謂之大¶軍錢糧雖版曹
不得與故也於是乎中外之勢分而職掌不¶同事權不
一施行不専矣職掌不同則彼此不能以相謀事¶權不
一則有無不能以相濟施行不専則前後不能以相守
<pb:KR4d0233_WYG_020-11a>
故雖欲寛民力其道無繇且夫承平闗陜已行之久中
興韓¶岳未罷之前養兵亦甚盛矣而不見其不足誠在
今日稍仍¶舊貫使都統司之兵與向者在制置司時無
異總領所之財¶與向者在轉運司無異則中外為一體
中外一體則寛民力¶可得而議矣凡事斷之而有異論
勿斷可也行之而有後患¶勿行可也往者元祐至於宣
和嘗罷新法矣則有紹述之說¶起而為梗靖康至於紹
興嘗用兵矣則有講和之說起而為¶梗故上之號令相
<pb:KR4d0233_WYG_020-11b>
反而不能定下之朋黨相傾而不能合若夫¶寛民力誰
獨無是心哉斷之而無異論行之而無後患莫過此<md:KR4d0233_SBCK_020-7a>¶者
而何疑不决陛下誠斷之則今之大臣皆足以立綱¶陳
紀二三大臣誠推行之則今之人才皆足以受令承教
方¶當年穀屢豐邉鄙不聳失此閒暇後将何及詩云譬
彼舟流¶不知所届臣不勝拳拳¶
　　　是日上殿方奏臣不肖蒙恩為郎幸得賜對上
　　　云卿¶去國幾年朕欲見卿久矣讀劄子至寛民
<pb:KR4d0233_WYG_020-12a>
　　　力上曰莫¶急於此只為處置難奏云臣第三劄
　　　子是處置大略¶容欵曲敷奏天顔甚喜讀劄子
　　　畢褒奨再三奏容¶下殿謝恩上云且說話聞卿
　　　在永嘉從學常數百人¶奏臣無所長只與士子
　　　課習舉業過蒙清問不勝悚¶懼上云知卿學問
　　　深醇著書甚多朕欲一見可盡進¶來奏臣豈敢
　　　著書不過講說舉子所習經義何足仰¶塵乙夜
　　　之覽上云經說更好但隨所有進來奏臣來<md:KR4d0233_SBCK_020-7b>¶自
<pb:KR4d0233_WYG_020-12b>
　　　逺外乍對清光已踰平生之望又蒙¶睿慈曲垂
　　　褒諭令進所習經說顧臣何人遭逢如此¶然臣
　　　委是目下未有成藁以應明詔容臣守官之暇¶
　　　收拾編録候成次第奏乞投進欲望¶聖慈特賜
　　　寛假上云㸔撰得幾巻即逐旋進来不妨¶又奏
　　　在廷儒臣多是前進臣一旦入朝便敢僣越投¶
　　　進文字以此終是踧踖未安上連聲云不妨不
　　　妨
<pb:KR4d0233_WYG_020-13a>
　　　辭免除秘書少監¶
准尚書省劄子三省同奉聖對冒陳臣除秘書少監兼
職¶依舊竊惟(闕三字/)自古所重自非時望不在此選假
如循次¶而進亦以待(闕四字/)　之人伏念某學術空疎
重以衰惰視¶今同進為日又淺上之不應遴選之科下
之不與久勞之數¶乃因賜對有此越擢若遂冒昧安受
不辭則是哆然弗揆敢<md:KR4d0233_SBCK_020-8a>¶當嘉奨此所以須至懇陳不容
以官小例無辭免為辭重¶念某頃縁衰惰嘗申祠請尋
<pb:KR4d0233_WYG_020-13b>
趣奏事遂留為郎乃以重違成¶命黽勉效職則今日之
辭情實可察伏望特賜敷奏早回誤¶恩以安愚分¶
　　　轉對劄子¶
臣頃蒙恩賜對嘗奏三劄上陳一藝祖以得民心受天
命竊¶以為推行藝祖在人未泯之澤實在今日誠不自
意一介¶僣論偶契聖聰奨予備至以臣區區之愚猶以
前説未畢¶復為陛下誦之盖藝祖之後天命復集於夀
皇聖帝¶爰暨陛下恭惟陛下以藝祖之子孫而修藝祖
<pb:KR4d0233_WYG_020-14a>
之故事¶此天意也不識陛下自信足以濟此歟抑自視
過謙而尚疑¶其難歟以臣考見肇造之業其道甚易知
甚易行何者¶藝祖治大而不治細任逸而不任勞大抵
懲五代叢脞之失<md:KR4d0233_SBCK_020-8b>¶再立朝廷以還君道君道得則朝廷
正朝廷正則天下理願¶陛下勿疑其難也臣請條一二
切於當今之務者以備采擇¶以上書人文字令知制誥
㸔詳升降以聞此建隆二年十月¶詔書也以次對章奏
下尚書省參詳可施行者以聞此建隆¶三年九月詔書
<pb:KR4d0233_WYG_020-14b>
也且夫中外論建非近臣面對則逺臣封事¶皆所以通
下情禆治道也而其患不在於壅蔽則在於讒嫉¶今也
以逺臣封事之言付之制誥則有舍人院任其責矣以¶
近臣面對之言付尚書省則有尚書省任其責矣以為
可聴¶者斯聴之不可聴者勿聴則聴者無特異於衆之
嫌不見聴¶者無見遺於上之恨是謂不以主斷廢羣議
而無壅蔽讒嫉¶之患人主所自擇毋過臺省長官耳此
道豈不甚易知甚易¶行哉伏覩陛下踐阼以來不信近
<pb:KR4d0233_WYG_020-15a>
習而信外廷不聴游言¶而聴公論亦既深得藝祖之意
矣然間者上自侍從臺諫<md:KR4d0233_SBCK_020-9a>¶下至百執事或臨遣郡國之
臣對揚敷奏多見嘉納人人自¶以為得上意且行其言
而章往往不下他所指揮動亦留滯¶廷臣惑焉且陛下
不信近習不聴游言必無壅蔽必無讒嫉¶或以為方崇
清静之化厭於多事而不加省或以為¶陛下自去冬違
豫以来聖意常有不釋然者於是務自寛大¶而不暇省
二者皆妄窺測也臣獨自思念未有以藝祖故¶事上徹
<pb:KR4d0233_WYG_020-15b>
冕旒之聴者陛下其始自今凡中外論建一以建¶隆詔
書從事不唯君道得而朝廷正亦足以解廷臣之惑不¶
亦美乎由此言之若法藝祖但見其易未見其難則臣
所¶陳推行藝祖在人未泯之澤皆非偶然嘗試之說可
以次¶第舉矣臣不勝至願¶
　
　
　止齋集巻二十<md:KR4d0233_SBCK_020-9b>¶<md:KR4d0233_SBCK_021-1a>¶
<pb:KR4d0233_WYG_021-1a>
欽定四庫全書
　止齋集巻二十一¶　　　　宋　陳傅良　撰
