# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 17


十七¶　　　　　宋　陳傅良　撰
　　外制¶
　　　同知樞宻院事京鏜初除贈三代¶
　　　　曽祖(闕/)贈太子太保¶
勑昔宣王中興登用將相必推其世系本之始祖自南
仲召¶虎韓侯之雅皆為此言謂是文武成康之世積累
致然而非¶一日之故也具官某故曽祖某躬行對于古
<pb:KR4d0233_WYG_017-1b>
人鄉譽髙於月¶旦而懐道不試有識惜之爰及曽孫遂
生賢佐夷考其世則¶朕之得人所自来逺原始根本可
獨愧於周乎追錫宫保視¶儀孤卿雖曰舊章實應經誼
可¶
　　　　曽祖母(闕/)氏贈郡夫人¶
勑周之公孤並建五廟以君夫人祔焉而世世享亦惟
羣臣¶能有功於國者必有助於其家者也具官某故曽
祖母某氏<md:KR4d0233_SBCK_017-1b>¶来自名門作配君子躬備勤勞以詔婦子而
<pb:KR4d0233_WYG_017-2a>
生無從爵之榮¶殁不得與於共牢之享天命弗僣是
生曽孫為吾輔臣以翊¶樞筦朕循周制寵綏爾夫申
錫郡封視古命婦用賁幽宅亦¶足以報可¶
　　　　祖贈太子少傅¶
敕成王之雅曰凡周之士不顯亦世世之不顯厥猶
翼翼思¶皇多士生此王國盖言周之得人由文王以
來世家之所由¶生也具官某故祖某克承其緒以紹
前聞因之以共儉加之¶以惠和至於生孫偉然人望
<pb:KR4d0233_WYG_017-2b>
佐我宥府海内晏然揆諸周人¶寅念祖烈及其世家
則爾劬躬燾後可無褒典以慰居往命¶之儲傳於禮
固宜可¶
　　　　祖母¶
敕朕既純用周政廣恩錫類以褒大吾輔臣之世則
燕及閨<md:KR4d0233_SBCK_017-2a>¶門宜有追命使之匹休具官某故祖母某氏
儀於前人益謹¶内則載篤其慶萃於聞孫方周盛時
公侯皆君子也而風人¶本之袵席以為徳在鵲巢功
<pb:KR4d0233_WYG_017-3a>
在采蘩也我儀爾祖克大其後¶用見家政庻幾召南
為君夫人斯禮之稱可¶
　　　　父¶
敕為吾股肱之臣褒及三世而况禰廟乎周公拜前
魯公拜¶後亦周道也顧今九原已不可作此憫章之
所由起歟具官¶某故父某具官某徳積於身而位不
過八品行修於家而功業¶不見於世過庭之訓施於
嗣人而資父之忠簡在烈祖肆朕¶纘緒擢為樞臣天
<pb:KR4d0233_WYG_017-3b>
下頼之繄爾之訓詩不云乎維其有之是¶以似之不
有申錫非所以為積行種徳者勸也爰考古誼爵¶為
公師其始自今不一而足可¶
　　　　母<md:KR4d0233_SBCK_017-2b>¶敕朕既本之經誼為卿大夫崇報禰廟以侈教忠之
報則母¶氏與享以次寵綏使之匹休亦古道也具官
某故母具位某¶氏来自名門作配君子是生賢嗣蔚
為樞臣譽在薦紳功在¶清廟夫雞鳴警戒之道不篤
<pb:KR4d0233_WYG_017-4a>
則一經之教不嚴蘋藻不共則¶甘㫖不謹爾鏜何以能
移孝為忠也因其舊號益以新封雖¶曰彛章亦足用勸
可¶
　　　工部尚書趙彦逾除端明殿學士知建康府依
　　　執政恩數
敕¶維我烈祖作新同姓使與天下寒士共趨功名之㑹
盖一¶時興起藹然多名卿大夫矣朕方相其魁傑而次
第用之以¶昭我烈祖作人之盛具官某奮自儒科積有
<pb:KR4d0233_WYG_017-4b>
民譽盖㧞膏梁¶之習而獨清修苦節甚於布衣豈惟不
以髙帝子孫自居而¶謙謙唯謹不敢遺於僮僕也肆朕
嗣服而忠勞見於大節之<md:KR4d0233_SBCK_017-3a>¶際夷考周漢同姓有㡬則朕
將何以對揚烈祖之意昔¶周人叙康王之事而孜孜於
仲山南宫毛漢錄代來之功而額¶獨後朱虚之賞二代
治効醇疵與其俗薄厚於是乎見是用¶極之以祕殿之
隆名申之以丞轄之異數分釐留都増大食¶采凡所以
尊寵卿至矣尚其懋哉毋忘忠報可
<pb:KR4d0233_WYG_017-5a>
　　　右正言黄度乞祠禄差主管¶冲佑觀¶
敕具官某昔者汲黯薄淮陽而願備左右拾遺補過
盖天下¶不以黯為懐寵而咎漢武之不容直士也姑
蘇近輔朕重其¶牧以爾度懐材厲操濟以恵和是用
輟從諫省以重北門而¶不屑就若爾度有汲直之風
矣無乃使朕似漢武乎從欲奉¶祠固非朕意毋為考
槃永矢弗告則予汝懐可¶
　　　考功郎官王聞詩覃恩轉官<md:KR4d0233_SBCK_017-3b>¶
<pb:KR4d0233_WYG_017-5b>
敕具官某朕方罷祠而爾遄歸留之郎闈以濟世美
縁恩進¶秩又率舊章視漢賈生召對宣室而不見用
爾不謂之遭時¶乎可¶
　　　知寜國府木待問除煥章閣待制¶
敕朕方隆孝治瞻言慈扆昔者所進今誰在乎將第
其功而¶何舊學越在外服也具官某蚤以摛筆簡在
烈祖晚而勸講¶眷於上皇胡然江湖荏苒嵗月一時
輩行迭為三事而猶紆¶宣城之組乎自魁多士及班
<pb:KR4d0233_WYG_017-6a>
從官於今守宣事乆論定而又¶遭世不淑克䆒爾心
活瘠起痿闔郡見徳朕覽奏計益嘉賢¶勞次對西清
我有異數一朝酬之誰曰不可可¶
　　　尚書吏部貟外郎李季友除右司員外郎
敕¶具官某詩不云乎彼都人士狐裘黄黄其容不改
出言有¶章爾某似之輟從郎闈来掾宰事盖將試可
以䆒爾能尚其<md:KR4d0233_SBCK_017-4a>¶懋哉毋曰序進可¶
　　　韓彦直致仕
<pb:KR4d0233_WYG_017-6b>
敕三朝法從方欽企於告猷奕世賢勞何遽聞於謝
事姑惟¶從欲盍亦疏恩具官某顯允材猷懋昭聲聞
以雲臺功臣之¶後奮自儒科以璧水寒畯之交明於
世務踐更中外嘗試險¶夷投之於撥煩而咸宜強之
以易武而不愠至於歸休殊館¶殆遺簮紱之榮論次
本朝雅有簡編之樂肆予初政懐此舊¶人屬抱沉痾
竟安居里亟頒新渥猶阻侍朝覧奏牘之所陳¶想拖
紳之何及晚節末路固莫奪於忱辭故國世臣尚益
<pb:KR4d0233_WYG_017-7a>
綏¶於夀嘏於焉増秩抑又念功可¶
　　　四川制置使奏辟知叙州慶符縣謝辛討捕
　　　叛夷有¶勞身死特贈¶
敕某官以攝官而冒萬死以保縣而奏膚功有臣如
此而<md:KR4d0233_SBCK_017-4b>¶無位無年可為嘆惜也追錫一秩寄於異恩以
慰沉𡨕且勸来者可¶
　　　煥章閣待制知鄂州王信知池州¶
敕故事以待制而上官典於大州大抵以望郡多宿
<pb:KR4d0233_WYG_017-7b>
兵耳朕¶方以此意擇牧敢輕授乎具官某奮於書生
而為才大夫肆¶我烈祖簡在法從代言掖垣(闕/)敕𤨏
闥議論風指聳聞一時¶盖薦紳翕然以為落筆妙天
下也晚領名藩屢聞最課夫鄂¶渚池陽今江湖重兵
處也萬竈與民居相錯而介士往往不¶樂於文吏朕
即已試自鄂徙池爾其深知托重之意而不厭¶薄以
是為煩調䕶也而非苟易置則予汝嘉可¶
　　　端明殿學士趙彦逾改除四川¶安撫制置使
<pb:KR4d0233_WYG_017-8a>
　　　兼知成都¶
敕分閫於外蜀為專宿師於邉蜀為重欲省賦以裕
民又蜀¶為急而比年謀帥多輟從臣朕擇其人班在
丞轄尤所以加<md:KR4d0233_SBCK_017-5a>¶恵蜀也具官某亷足以律百吏之貪
静足以應多故之變簡¶在兩朝績用甚茂至於試之
撥煩而無難辭居之絶逺而無¶愠色又何其過人也
羽儀禁涂物望愈偉肆朕嗣服益見忠¶操引以自近
宜在本朝朕亦惟自昔功業之臣一視中外鄭¶武相
<pb:KR4d0233_WYG_017-8b>
周義和就國鄼侯當軸平陽徂齊以卿一意首公無
有¶遐邇其為朕﨑嶇萬里以寛西顧豈顧介然於懐
歟昔在¶神考亦强趙抃而今朕所以煩卿又自有意
噫周以宗强苟¶不居中必為二伯此王道也非朕所
以煩卿之意乎式遄¶其歸日月可冀可¶
　　　新除江東提刑陳公亮除福建轉運副使¶
敕具官某凡持寰内之節往往雅意本朝也爾詳刑
於郊風¶績甚茂簡在慈扆行且遄歸而秉心無競固
<pb:KR4d0233_WYG_017-9a>
自引郤將輸江¶表亦非其好我圗爾居莫如閩部㑹
使者易地爰改畀爾其<md:KR4d0233_SBCK_017-5b>¶為朕通八郡之鹽䇲以紓吾
民則朕以懌可¶
　　　趙渙補官¶
敕具官某歴學不精占天者病之爾以家傳盖䆒其
術自吾¶賢士大夫亟稱焉取諸右階使為保章氏其
與疇人訂正疏¶畧以成吾敬授人時之志可¶
　　　潛邸有勞轉官
<pb:KR4d0233_WYG_017-9b>
敕具官某朕第酬潜邸之勞雖小臣不忍遺而亦不
敢私也¶以爾歴年彌乆庸進二階其尚靖共母曰倖
得可¶
　　　薛登降兩官¶
敕具官某古之人重請而况違三尺以請乎違三尺
以請且¶不可又以不得志焉而咎所從請之人宜鐫
兩階以警貪冒¶可¶
　　　骨舜輔隨金國賀正使充引接儀範回程循
<pb:KR4d0233_WYG_017-10a>
　　　修職郎<md:KR4d0233_SBCK_017-6a>¶敕具官某凡出疆者有賞所以勞苦之也爾嘗𨽻使
事與於¶驅馳爰進一階且書於籍為賞亦不薄矣可¶
　　　趙公介知舒州¶
敕具官某龍舒於淮為名郡擇守往往皆名流也爾
所試吏¶雅有治稱盖薦紳翕然以為通才爰付此土
以䆒爾能尚其¶懋哉以圗報効可¶
　　　趙謩知嘉定府
<pb:KR4d0233_WYG_017-10b>
敕具官某爾以蜀之人望之予而典州有治行是用
明陟畀¶爾潜藩矧嘗為别駕民譽藹然於焉分符可
謂衆允詩不云¶乎維其有之是以似之益茂乃績無
忝所生可¶
　　　淮西提舉張同之磨勘合轉一官乞回授封
　　　母¶
敕具官某以年勞増秩其在功令㑹計至纎悉也而爾
同之¶固請貤恩於母是足以發明人子之心矣詩不云
<pb:KR4d0233_WYG_017-11a>
乎是用作<md:KR4d0233_SBCK_017-6b>¶歌將母来諗此周所以勞使臣也爾方馳驅
淮甸勞来安集¶吾民則朕豈有愛於此哉可¶
　　　朝奉大夫江東提舉陳士楚除吏部郎官(九月/二十)
　　　(一/日)¶
敕具官某爾以舊學之臣持節行郡且滿嵗矣趣歸郎
省以¶慰永懐經説一編尤在藏史朕方資之潤色初政
無言不酬將¶有殊渥可¶
　　　朝奉郎湖北提刑陳謙收捕徭冦有勞特除直
<pb:KR4d0233_WYG_017-11b>
　　　煥章¶閣¶
敕具官某有以書生而可以即戎是不謂之長才歟爾
某嘗¶有位於朝矣介在下僚無以著見試之劇郡談笑
而理越持¶湖節遂克徭冦誠得如數十輩萬物吐氣非
爾之謂乎寓直¶延閣姑以勸功寘諸周行誰曰不可可¶
　　　汪楚材王圭收捕徭冦特轉三官<md:KR4d0233_SBCK_017-7a>¶敕具官某徭人犯邉爾以户掾攝機幕(王圭云爾/以疆吏)能帥
其旅¶不日克之有司差其獲級宜進三階悉以畀汝以
<pb:KR4d0233_WYG_017-12a>
勸果毅可¶
　　　知宜州沙世堅收捕徭冦有勞特轉團練使¶
敕具官某爾威名著於嶺南薦紳能言之比擢自逺服
改畀¶郡符而桂林之奏牘始至日者討平徭人爾功居
多朕益壮¶之粤自刺州寵以戎圑之峻賞不踰時吾豈
愛此義不辭難¶汝將安報乎可¶
　　　知饒州樂平縣楊簡除國子博士(九月二/十七日)¶
敕朕方崇長學校所以加惠諸生甚渥也則聨教事於
<pb:KR4d0233_WYG_017-12b>
其間¶宜得名士爾簡蚤有賢譽不求聞達徒勞縣章益
務持養是¶以不俟滿嵗俾長胄子豈惟諸生又以為善
類勸也可¶
　　　廣西提刑胡長卿除廣西路轉運判官主管冲
　　　佑觀¶張玠除廣西提刑<md:KR4d0233_SBCK_017-7b>¶敕具官某嶺南去朝廷逺而民困於鹽筴之數易枉於
訟缿¶之偏聴朕惻然念之為擇膚使以爾長卿嘗司臬
事晉之輸¶漕以爾玠嘗持湖節俾之詳刑其各為朕布
<pb:KR4d0233_WYG_017-13a>
宣徳意以恵逺¶氓則朕以懌可¶
　　　國子正陳希㸃太學録湯璹並除太學博士(九/月)
　　　(二十/七日)¶
敕具官某朕新嗣服崇長學校所以加恵諸生甚渥也
則聨¶教事於其間亦盍序進矣爾希㸃爾璹俱以名勝
来掌學士¶之版譽處藹然也晉之講席發明經意僉曰
汝宜則朕以懌¶可¶
　　　祕書省正字李璧除校書郎(九月二/十九日)
<pb:KR4d0233_WYG_017-13b>
敕具官某詩不云乎君子有之維其有之是以佀之以
爾先¶人文墨議論之選而垂名千載但見於史筆宜爾
之能嗣其¶業也校讐冊府益博爾文鴻漸之序於是焉
始可<md:KR4d0233_SBCK_017-8a>¶　　　主管架閣文字陳&KR1061;除國子正戴溪除太學録
　　　(並十月/一日)¶
敕具官某朕方崇長學校所以加惠諸生甚渥也則聨
教事¶於其間宜得名士爾溪爾&KR1061;皆以經行教授于鄉
<pb:KR4d0233_WYG_017-14a>
從游之屨¶滿户外也凡學之胄子與國俊造爾其為我
紏治校數之益¶自著見以湏明陟可¶
　　　端明殿學士四川安撫制置使趙彦逾贈三代¶
　　　　曽祖少師崇國公諡清簡加贈太傅¶
敕朕閲宗人之牒盖追錫其祖父尊寵多矣未有子孫
以功¶名著見致位丞轄而後及此者具官某故曽祖具
官某雖在¶天族猶寒畯也克世其家濟以清約易名之
諡同姓盖鮮是¶豈苟得之哉廼生曽孫簡在法從肆朕
<pb:KR4d0233_WYG_017-14b>
嗣服厥功甚茂於是¶度越凡例及於異恩而爾亦自三
孤晉陞帝傅其視宗牒不¶有光乎可<md:KR4d0233_SBCK_017-8b>¶　　　　曽祖母崇國夫人(闕/)氏加贈(闕/)國夫人¶
敕婦徳為難而宗婦尤難其人也朕觀詩人之誦賢婦
於諸¶姬獨稱魯衛豈不謂之難歟具官某曽祖母具位
某氏出於¶名門作配崇國㓗純自持動有軌度假使生
周之時則衛姜¶魯母之倫矣侑食于崇於禮為稱晉封
大國又以聞孫凡爾¶宗婦視此用勸可
<pb:KR4d0233_WYG_017-15a>
　　　　祖(闕二/字)加贈太子太傅¶
敕朕觀漢宗室以恩澤侯且王者何限曽不長乆往往
國除¶世禄之家鮮克由禮古人所以歎息也具官某故
祖具官某¶以崇國之子益自好修克勤克順以詔厥後
至于孫子遂為¶榦臣而朕亦追録其種徳之功為之美
報粤自右階亟躋宫¶傳其視漢王侯自著浸㣲何相絶
也尚克有知足以自慰可¶
　　　　祖母淑人(闕/)氏贈(闕二/字)郡夫人<md:KR4d0233_SBCK_017-9a>¶
<pb:KR4d0233_WYG_017-15b>
敕詩不云乎蓺之榛栗椅桐梓漆爰伐琴瑟况得才而
用之¶而不録其所自生非詩教也具官某故祖母具位
某氏作配君¶子行修於家覃及其孫廼生才美周人作
頌祖妣攸同盖未有¶不獲助於其内而收効於其後者
粤自命婦䟽以郡封為君¶夫人實應經誼可¶
　　　　父(闕二/字)加贈太子少師¶
敕自帝傅以来於是三葉而義方之教何其獨隆也具
官某¶故父具官某以王公之胄而有士大夫之習非無
<pb:KR4d0233_WYG_017-16a>
富貴之階¶而宦不達也集善為祥聿生賢子清名特操
庻幾儀休其視¶漢儒不以籝金而以一經不以駟馬而
以隂徳殆無愧焉寵¶之宫師雖曰褒典非以為生盖徳
之稱可¶
　　　　妻淑人(闕/)氏贈(闕/)郡夫人¶
敕朕誦二南之詩勸以義勉以正皆室家也我有近臣
致位<md:KR4d0233_SBCK_017-9b>¶丞弼顧其内助晚不同休可無愍章以賁泉壤具
官某故妻¶具位某氏儀于前人克濟其美遂相夫子曵
<pb:KR4d0233_WYG_017-16b>
履從班夫與之¶處約於鷄鳴盥櫛之初而不與之處樂
於象服委蛇之後儻¶㣲追錫得無若汝水之墳南山之
側遭世不淑詠歌辛苦者¶乎粤自命婦䟽以郡封爾其
享哉永祔姑室可¶
　　　龍圗閣待制知潼川府閻蒼舒除煥章閣直學
　　　士提¶舉江州太平興國宫¶
敕朕新嗣服有懐耆俊庶幾聞而作興曰盍歸乎来而
何遽¶以賢勞欲觧州組不顧乎具官某材猷出於輩學
<pb:KR4d0233_WYG_017-17a>
議論近於¶前聞蚤陪禁路邁往不羣而晚為岳牧又何
其豈弟也竟上¶懇章將就居里六閣通班莫髙於學士
殊庭均逸莫便於外¶祠申錫命書勉從所欲母為考槃
永矢弗告此朕之所以圗¶於卿也可<md:KR4d0233_SBCK_017-10a>¶　　　知成州宇文子震知潼川府¶
敕具官某以吾臺閣之臣而淹恤之乆僅起為州又絶
逺外¶此士論所甚鬰鬰也潼於所部為東西蜀地望甚
重畀爾州¶組庶究爾能益輯外庸嗣有褒異可
<pb:KR4d0233_WYG_017-17b>
　　　新知真州權安節除利州路轉運判官朝奉大
　　　夫徐¶柟除廣東路轉運判官¶
敕具官某等夫持節行郡國是為周王人漢部刺史也
然周¶以下士漢纔秩六百石何歟深知此意宜何以圗
報乎爾安節¶尚懐郡章爾柟甞有朝蹟㑹擇逺使僉曰
汝堪此周漢意也¶安節誠以其惠清江之民者將漕於
蜀部柟誠以其恵零陵¶之民者將漕於嶺表調度不煩
抑揚無阿是足以歸報矣可
<pb:KR4d0233_WYG_017-18a>
　　　司農寺丞李大異除夔州路轉運判官(十月二/十日)¶
敕具官某夫持節行郡國是為周王人漢部刺史也然
周以<md:KR4d0233_SBCK_017-10b>¶下士漢纔秩六百石何歟豈非擇英俊之在下僚
者試可之¶乎爾大異嘗以文藝得雋春官盖輩學往往
膴仕而方抱槧¶修書徒勞州縣之間也晚綴班行又㝡
平進若爾者是足以¶循周漢之制越次而出節矣將漕
夔門布宣徳意自今以始¶庸究爾能可¶
　　　籍田令費士寅除太學博士(十月闕/日)
<pb:KR4d0233_WYG_017-18b>
敕具官某以西州之彦嘗先闔郡䇿名春官日来造朝
風度¶醖藉東州士樂與羣居也猶為藉人未足著見分
以横經之¶席往哉汝諧可¶
　　　武學諭黄褒然除武學博士主管架閣文字蔣
　　　来叟¶除武學諭(並十月/二日)¶
敕具官某等右學猶左學也朕既妙選凡掌東學之士
則右¶學可以次舉矣以爾褒然晉都講席爾来叟聨教
事於其<md:KR4d0233_SBCK_017-11a>¶間經武緯文於穆士論不亦可乎可
<pb:KR4d0233_WYG_017-19a>
　　　知信州石畫問除司封郎官淮西提舉張同之
　　　轉一¶官再任¶
敕具官某等荒政十二著於周官苟非其人是徒法也
爾畫¶問以郡太守同之以州刺史當嵗不淑克究爾心
使境内無¶菜色計書来上朕甚嘉之誠得監牧如二人
者布之海内吾¶民其蘇矣乎書勞進秩宜見褒異至如
畫問訖事遄歸郎省¶同之善後因任使華朕意攸屬無
有内外可
<pb:KR4d0233_WYG_017-19b>
　　　軍器監主簿王恬除司農寺丞將作監主簿劉
　　　三傑¶除太府寺丞(並十月/三日)¶
敕具官某等列寺丞非所以見才也以今仕版徒勞州
縣盖未¶嘗有一日朝蹟者而校數之則是亦足以致身
矣爾恬爾三¶傑非嘗淹恤於州縣者歟頃因(闕/)揚簿正
二監今以恬丞大<md:KR4d0233_SBCK_017-11b>¶農三傑丞外府豈足見汝才哉尚務
靖共以須器使可¶
　　　主管官告院李孟傳除將作監主簿幹辦諸司
<pb:KR4d0233_WYG_017-20a>
　　　糧料¶院張震除軍器監主簿(並十月/四日)¶
敕具官某等二監於百官事為簡簿正之職於監事益
簡有¶以好修不務競趨者居之斯不謂稱乎爾孟傳震
無以為序¶進而不加勉也可¶
　　　浙西提舉鄭公顯改除湖南提舉¶
敕具官某漢三互之禁吾本朝莫之行也至士大夫以
嫌自¶言則亦從欲以便其私爾公顯持寰内之節風指
凛然而以¶司憲姻黨雅不欲聨事也懇章来上易汝湖
<pb:KR4d0233_WYG_017-20b>
湘姑徇爾懐母¶曰胥逺可¶
　
　
　
　
　
　
　止齋集巻十七<md:KR4d0233_SBCK_017-12a>¶<md:KR4d0233_SBCK_018-1a>¶
<pb:KR4d0233_WYG_018-1a>
欽定四庫全書
　止齋集巻十八¶　　　　　宋　陳傅良　撰
　　外制¶
　　　知襄陽府張杓知建康府¶
勅
