# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:29.931614
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0375-017止齋先生文集-卷第十七.
<pb:KR4d0233_SBCK_017-1a>¶
止齋先生文集卷第十七¶
　　外制¶
　　　　同知樞宻院事亰鏜&KR0004;除贈三代¶
　　　　　曽祖　贈太子太保¶
勑昔宣王中興登用將相必推其世系本之始祖自南仲召¶
虎韓侯之雅皆為此言謂是文武成康之世積累致然而非¶
一日之故也具官某故曽祖某躬行對于古人郷譽髙扵月¶
旦而懐道不試有識惜之爰及曾孫遂生賢佐夷考其世則¶
朕之得人所自来逺原始根本可獨愧扵周乎追錫宮保視¶
儀孤卿雖曰舊章實應經&KR0105;可¶
　　　　　曽祖母　氏贈郡夫人¶
𠡠周之公孤並建五廟以君夫人祔焉而世世享亦惟群臣¶
䏻有功扵國者必有助扵其家者也具官某故曽祖母某氏¶
<pb:KR4d0233_SBCK_017-1b>¶
来自名門作配君子躬備勤勞以詔婦子而生無從爵之榮¶
殁不得與扵共牢之享天命弗僣是生曽孫為吾輔臣以翊¶
樞筦眹循周制寵綏爾夫申錫郡封視古命婦用賁幽宅亦¶
足以報可¶
　　　　　祖　贈太子少傅¶
𠡠成王之雅曰凢周之士不𩔰亦世世之不顯厥猶翼翼思¶
皇多士生此王國盖言周之得人繇文王以来世家之所由¶
生也具官某故祖某克承其緒以紹前聞因之以共儉加之¶
以恵和至于生孫偉然人望佐我宥府海内晏然揆諸周人¶
寅念祖烈及其世家則爾劬躬燾後可無褒典以慰居徃命¶
之儲𫝊扵禮固宜可¶
　　　　　祖母¶
𠡠朕既純用周政廣㤙錫𩔗以褒大吾輔臣之世則燕及閨¶
<pb:KR4d0233_SBCK_017-2a>¶
門冝有追命使之匹休具官某故祖母某氏儀于前人益謹¶
内則載篤其慶萃于聞孫方周盛時公侯皆君子也而風人¶
本之袵席以爲徳在鵲巢功在采繁也我儀爾祖克大其後¶
用見家政庻㡬召南爲君夫人斯禮之&KR0091;可¶
　　　　　　父¶
𠡠爲吾股肱之臣褒及三世而况禰廟乎周公拜前魯公拜¶
後亦周道也顧今九原巳不可作此憫章之所由起歟具官¶
某故父某官某徳積扵身而位不過八品行修扵家而功業¶
不見扵世過庭之訓施扵嗣人而資父之忠簡在烈祖肆朕¶
纉緒擢爲樞臣天下頼之繄爾之訓詩不云乎維其有之是¶
以似之不有申錫非所以爲積行種徳者勸也爰考古誼爵¶
爲公師其始自今不一而足可¶
　　　　　　母¶
<pb:KR4d0233_SBCK_017-2b>¶
𠡠朕既夲之經誼為卿大夫崇報禰廟以侈教忠之報則母¶
氏與享以次寵綏使之匹休亦古道也具官某故母具位某¶
氏来自名門作配君子是生賢嗣蔚為樞臣譽在薦紳功在¶
清廟夫鷄鳴警戒之道不篤則一經之教不嚴蘋藻不共則¶
甘㫖不謹爾鏜何以能移孝為忠也因其舊&KR0197;益以新封雖¶
曰&KR0212;章亦足用&KR0134;可¶
　　　工部尚書趙彦逾除端明殿學士知建康府㤙数¶
　　　依執政(月十八日)¶
𠡠維我烈祖作新同姓使與天下寒士共趨功名之㑹盖一¶
時興起藹然多名卿大夫矣朕方相其魁傑而次第用之以¶
昭我烈祖作人之盛具官某&KR0108;自儒科積有民譽盖㧞膏梁¶
之習而獨清修苦節甚扵布衣豈惟不以髙帝子孫自居而¶
謙謙唯謹不敢遺扵僮僕也肆朕嗣服而忠勞見扵大節之¶
<pb:KR4d0233_SBCK_017-3a>¶
際夷考周漢同姓有㡬則朕將何以對掦　烈祖之意昔¶
人叔康王之事而孜孜扵仲山南宫毛漢錄代来之功而額¶
獨後朱虚之賞二代治効醇庛與其俗薄厚扵是乎見是用¶
極之以祕殿之𨺚名申之以　轄之異数分𨤲&KR0468;都増大食¶
采凢所以尊寵卿至矣尚其懋哉毋忘忠報可¶
　　　右正言黄度除直顯模閣知平江府乞祠祿差主&KR0249;¶
　　　冲佑觀¶
𠡠具官某昔者汲黯薄淮陽而願備左右拾遺&KR0024;過盖天下¶
不以黯為懐寵而咎漢武之不容直士也姑蘇近輔朕重其¶
牧以爾度懐材厲操濟以恵和是用輟從諌省以重北門而¶
不屑就&KR0002;爾度有汲直之風矣無乃使朕佀漢武乎從欲奉¶
祠固非朕意母為考槃永矢弗告則予汝懐可¶
　　　新除考功郎官王聞詩覃㤙轉官¶
<pb:KR4d0233_SBCK_017-3b>¶
𠡠具官某朕方罷祠而爾遄歸留之&KR0048;闈以濟世羙縁㤙進¶
秩又率舊章視漢賈生召對宣室而不見用爾不謂之遭時¶
乎可¶
　　　知寍國府木待問除煥草閣待制¶
𠡠朕方𨺚孝治瞻言慈戾昔者所進今誰在乎將第其功而¶
何舊學越在外服也具官某蚤以摛筆簡在烈祖晚而勸講¶
眷于上皇胡然江湖荏苒&KR0010;月一時軰作迭為三事而猶紆¶
宣成之組乎自魁多士及班從官於今守宣事乆論定而又¶
遭&KR0010;不叔克究爾心詔瘠起痿闔郡見徳朕覧奏計益嘉賢¶
勞次對而清我有異数一朝醻之誰曰不可可¶
　　　尚書吏部員外&KR0048;林季友除右司員外&KR0048;(九月二十/一日)¶
𠡠具官某詩不云平彼都人士狐裘黄黄其容不改出言有¶
章爾某似之輟從&KR0048;闈来&KR0122;宰事盖將試可以究爾能尚其¶
<pb:KR4d0233_SBCK_017-4a>¶
懋㢤母曰序進可¶
　　　韓彦直致仕¶
敕三朝法&KR0025;方欽企扵告猷奕世賢勞何&KR0205;聞扵謝事姑惟¶
&KR0025;欲盍亦䟽恩具官某顯允材猷懋昭聲聞以雲臺功臣之¶
後&KR0108;自儒科以壁水寒畯之交明扵世務踐更中外甞試險¶
夷投之扵撥煩而咸冝强之以易武而不愠至扵㱕休殊舘¶
殆遺簮紱之榮論次本朝雅有簡編之樂肆予&KR0004;政懐此舊¶
人屬抱沉痾竟安居里亟頒新渥猶阻侍朝覧奏牘之𫠦陳¶
想拖紳之何及晚節末路固莫奪扵忱辞故&KR0038;世臣尚益綏¶
扵夀嘏扵焉増秩抑又念功可¶
　　　四川制置使奏辟知　州慶符縣謝辛討捕叛夷有¶
　　　勞身死特贈¶
敕某官以攝官而冐萬死以保　縣而奏膚公有臣如此而¶
<pb:KR4d0233_SBCK_017-4b>¶
無位無年可為嘆惜也追錫一秩&KR0009;扵異恩以慰沉&KR0115;且勸来者可¶
　　　煥章閣待制知鄂州　信知池州¶
敕故事以待制而上官典于大州大抵以望郡多𪧐兵耳朕¶
方以此意擇牧敢&KR0127;授乎具官某&KR0108;扵書生而為才大夫肆¶
我　烈祖簡在法&KR0025;代言掖垣　敕𤨏闥議論風指聳聞一時¶
盖薦紳翕然以為落筆妙天下也晚領名藩屡聞最課夫鄂¶
渚池陽今江湖重兵䖏也萬竈與民居相錯而介士往徃不¶
樂扵文吏朕即已試自鄂徙池爾其深知托重之意而不厭¶
薄以是為煩調護也而非苟易置則予汝嘉可¶
　　　端明殿學士中大夫新知建康府趙彦逾改除四川¶
　　　安撫制置使兼知成都¶
敕分閫扵外蜀為專𪧐師扵邉蜀為重欲省賦以&KR0073;民又蜀¶
為急而比年謀帥多輟&KR0025;臣朕擇其人班在丞轄&KR0057;𫠦以加¶
<pb:KR4d0233_SBCK_017-5a>¶
恵蜀也具官某廉足以律百吏之貪静足以應多故之變簡¶
在兩朝績用甚茂至扵試之撥煩而無難辞居之絶逺而無¶
愠色又何其過人也羽儀禁涂物望愈偉肆朕嗣服益見忠¶
操引以自近冝在本朝朕亦惟自昔功業之臣一視中外鄭¶
武相周義和就&KR0038;鄼侯當軸平陽徂齊以卿一意首公無有¶
遐邇其為朕﨑嶇萬里以寛西顧豈顧介然于懐歟昔在¶
神考亦强趙抃而今朕𫠦以煩卿又自有意噫周以宗强苟¶
不居中必為二伯此王道　也非朕𫠦以煩卿之意乎式遄¶
其㱕日月可兾可¶
　　　新除江東提刑陳公亮除福建轉運副使¶
敕具官某凡持寰内之節徃徃雅意本朝也爾詳刑于郊風¶
績甚茂簡在&KR0268;扆行且遄㱕而秉心無競固自引郤將輸江¶
表亦非其好我圖爾居莫如閩部㑹使者易地爰改𢌿爾其¶
<pb:KR4d0233_SBCK_017-5b>¶
爲朕通八郡之鹽筴以紓吾民則朕以懌可¶
　　　趙渙&KR0024;官¶
敕具官某暦學不精占天者病之爾以家傳盖究其術自吾¶
賢士大夫亟稱焉取諸右階使爲保章氏其與疇人訂正䟽¶
略以成吾敬授人時之志可¶
　　潜邸有勞轉官¶
敕具官某朕第醻潜邸之勞雖小臣不忍遺而亦不敢&KR0059;也¶
以爾歴年彌乆庸進二階其尚靖共母曰倖得可¶
　　　薛登降兩官¶
敕具官某古之人重請而况違三尺以請乎違三尺以請且¶
不可又以不得志焉而咎𫠦&KR0025;請之人冝䥴兩階以警貪冐¶
可¶
　　　骨舜輔随金&KR0038;賀正使充引接儀範囬程循修職郎¶
<pb:KR4d0233_SBCK_017-6a>¶
敕具官某凡出疆者有賞𫠦以勞苦之也爾嘗𨽻使事與于¶
驅馳爰進一階且書扵籍為賞亦不薄矣可¶
　　　趙公介知舒州¶
敕具官某龍舒扵淮為名郡擇守徃徃皆名流也爾𫠦試吏¶
雅有治稱盖薦紳翕然以為通才爰付此土以究爾䏻尚其¶
懋㢤以圖報効可¶
　　　趙謩知嘉定府¶
敕具官某爾以蜀之人望之予而典州有治行是用明陟𢌿¶
爾潜藩矧嘗為别駕民譽藹然扵焉分符可謂衆&KR0098;詩不云¶
乎維其有之是以佀之益茂乃績無忝𫠦生可¶
　　　淮西提舉張同之磨勘合轉一官乞囬授封母¶
敕具官某以年勞増秩其在功令㑹計至纎悉也而爾同之¶
固請貤恩扵毋是足以發明人子之心矣詩不云乎是用作¶
<pb:KR4d0233_SBCK_017-6b>¶
&KR0084;將毋来諗此周𫠦以勞使臣也爾方馳驅淮甸勞来安集¶
吾民則朕豈有愛扵此㢤可¶
　　朝奉大夫江東提舉陳士楚除吏部郎官(九月二十一/日)¶
敕具官某爾以舊學之臣持節行郡且滿&KR0010;矣趣㱕郎省以¶
慰永懐&KR0052;&KR0003;一編尤在藏史朕方資之潤色&KR0004;政無言不酬將¶
有殊渥可¶
　　朝奉郎湖北提刑陳謙收捕徭冦有勞特除直煥章¶
　　閣¶
敕具官某有以書生而可以即戎是不謂之長才歟爾某甞¶
有位扵朝矣介在下僚無以著見試之𠟵郡談𥬇而理越持¶
湖節遂克徭冦誠得如數十軰萬物&KR0269;氣非爾之謂乎寓直¶
延閣姑以&KR0134;功寘諸周行誰曰不可可¶
　　　汪楚材王圭收捕徭冦持轉三官¶
<pb:KR4d0233_SBCK_017-7a>¶
敕具官某徭人犯邉爾以户&KR0122;攝機幕(王圭云爾/以疆吏)䏻帥其旅¶
不日克之有司差其𫉬級冝進三階悉以𢌿汝以&KR0134;果毅可¶
　　　知冝州沙世堅收捕徭冦有勞特轉團練使¶
敕具官某爾威名著扵嶺南薦紳&KR0014;言之比擢自逺服改𢌿¶
郡符而桂林之奏牘始至日者討平徭人爾功居多朕益壮¶
之粤自刺州寵以戎團之峻賞不踰時吾豈愛此義不辞難¶
汝將安報乎可¶
　　　知饒州樂平縣楊簡除&KR0038;子博士(九月二十七日)¶
敕朕方崇長學校𫠦以加惠諸生甚渥也則聮教事扵其間¶
冝得名士爾簡蚤有賢譽不求聞逹徒勞縣章益務持飬是¶
以不俟滿&KR0010;俾長胄子豈惟諸生又以爲善𩔗勸也可¶
　　　廣西提刑胡長卿除廣西路轉運判官主&KR0249;冲佑觀¶
　　　張玠除廣西提刑¶
<pb:KR4d0233_SBCK_017-7b>¶
敕具宫某嶺南去朝&KR0733;逺而民困扵塩筴之数易枉扵訟銗¶
之偏聴朕惻然念之為擇膚使以爾長卿甞司臬事晋之輸¶
&KR0519;以爾玠甞持湖節俾之詳刑其各為朕布宣徳意以恵逺¶
氓則朕以懌可¶
　　　&KR0038;子正陳希㸃太學録湯璹並除太學愽士(九月二十/七日)¶
敕其官某朕新嗣服崇長學校𫠦以加恵諸生甚渥也則聮¶
教事扵其間亦盍序進矣爾希㸃爾璹俱以名勝来掌學士¶
之版譽䖏藹然也晋之講席發明&KR0052;意僉曰汝冝則朕以懌¶
可¶
　　　祕書省正字李璧除校書郎(九月二十九日)¶
敕具官某詩不云乎君子有之維其有之是以佀之以爾先¶
人文墨議論之選而垂名千載但見扵史筆冝爾之&KR0014;嗣其¶
業也校讐𠕋府益慱爾文鴻漸之序扵是焉始可¶
<pb:KR4d0233_SBCK_017-8a>¶
　　　主&KR0249;架閣文字陳&KR1061;除&KR0038;子正戴溪除太學録(並十月/一日)¶
敕具官某朕方崇長學校𫠦以加恵諸生甚渥也則聮教事¶
扵其間冝得名士爾溪爾&KR1061;皆以&KR0052;行教授于郷&KR0025;㳺之屨¶
滿户外也凡學之胄子與&KR0038;俊造爾其爲我紏治校&KR0190;之益¶
自著見以湏明陟可¶
　　　端明殿學士四川安撫制置使趙彦逾贈三代¶
　　　　曽祖少師崇&KR0038;公謚清簡加贈太𫝊¶
敕朕閱宗人之牒盖追錫其祖父尊寵多矣未有子孫以功¶
名著見致位丞轄而後及此者具官某故曽祖具官某雖在¶
天族猶寒畯也克世其家濟以清約易名之謚同姓盖鮮是¶
豈苟得之㢤迺生曽孫簡在法&KR0025;肆朕嗣服厥功甚茂扵是¶
度越凢例及扵異恩而爾亦自三孤晋陞帝𫝊其視宗牒不¶
有光乎可¶
<pb:KR4d0233_SBCK_017-8b>¶
　　　　曽祖母崇&KR0038;夫人　氏加贈　&KR0038;夫人¶
敕婦徳為難而宗婦&KR0057;難其人也朕觀詩人之誦賢婦扵諸¶
&KR0078;獨&KR0091;魯衞豈不謂之難歟具官某曾祖母具位某氏出扵¶
名門作配崇&KR0038;㓗純自持動有&KR0100;度假使生周之時則衞姜¶
魯母之倫矣侑食于崇扵禮為稱晋封大&KR0038;又以聞孫凢爾¶
宗婦視此用&KR0134;可¶
　　　　祖　加贈太子太𫝊¶
敕朕&KR0026;漢宗室以恩澤侯且王者何限曽不長久徃徃&KR0038;除¶
世祿之家鮮克由禮古人𫠦以歎息也具官某故祖具官某¶
以崇&KR0038;之子益自好修克勤克順以詔厥後至扵孫子遂為¶
榦臣而朕亦追録其種徳之功為之羙報粤自右階亟躋宫¶
𫝊其視漢王侯自著浸㣲何相絶也尚克有知&KR0085;以自慰可¶
　　　　祖母淑人　氏贈　郡夫人¶
<pb:KR4d0233_SBCK_017-9a>¶
敕詩不云乎藝之榛栗椅桐梓&KR0238;爰伐琴瑟况得才而用之¶
而不録其𫠦自生非詩教也具官某故祖母具位某氏作配君¶
子行修於家覃及其孫迺生才羙周人作頌祖妣攸同盖未有¶
不𫉬助扵其内而收効於其後者粤自命婦䟽以郡封為君¶
夫人實應&KR0052;&KR0105;可¶
　　　　父　加贈太子少師¶
敕自帝𫝊以来於是三葉而義方之教何其獨𨺚也具官某¶
故父具官某以王公之胄而有士大夫之習非無富貴之階¶
而宦不逹也集善為祥聿生賢子清名特操庻㡬儀休其視¶
漢儒不以籝金而以一&KR0052;不以駟馬而以隂徳殆無愧焉寵¶
之宫師雖曰褒典非以為生蓋徳之稱可¶
　　　　妻淑人　氏贈　郡夫人¶
敕朕誦二南之詩勸以義勉以正皆室家也我有近臣致位¶
<pb:KR4d0233_SBCK_017-9b>¶
丞弼顧其内助晚不同休可無愍章以賁泉壌具官某故妻¶
具位某氏儀于前人克濟其羙遂相夫子曳履&KR0025;班夫與之¶
䖏約扵鷄鳴盥櫛之&KR0004;而不與之䖏樂扵象服委蛇之後儻¶
㣲追錫得無&KR0002;汝水之墳南山之側遭世不淑詠&KR0084;辛苦者¶
乎粤自命婦䟽以郡封爾其享哉永祔姑室可¶
　　　龍圖閣待制知潼州府閻蒼舒除煥章閣直學士提¶
　　　舉江州太平興&KR0038;宫¶
敕朕新嗣服有懐𦒿俊庶㡬聞而作興曰盍㱕乎来而何&KR0205;¶
以賢勞欲觧州組不顧乎具官某材猷出於軰學議論近於¶
前聞蚤陪禁路邁徃不群而晚為岳牧又何其豈弟也竟上¶
&KR0548;章將就居里六閣通班莫髙於學士殊庭均&KR0483;莫便於外¶
祠申錫命書勉&KR0025;𫠦欲毋為考槃永矢弗告此朕之𫠦以圖¶
於卿也可¶
<pb:KR4d0233_SBCK_017-10a>¶
　　　知成州字文子震知潼川府¶
敕具官某以吾䑓閣之臣而淹恤之乆僅起爲州又絶逺外¶
此士論𫠦甚&KR1273;鬱也潼於𫠦部爲東西蜀地望甚重𢌿爾州¶
組庶究爾&KR0014;益輯外庸嗣有褒異可¶
　　　新知真州權安節除利州路轉運判官朝奉大夫徐¶
　　　柟除廣東路轉運判官¶
敕具官某等夫持節行郡&KR0038;是爲周王人漢部刺史也然周¶
以下士漢&KR0379;秩六百石何歟深知此意冝何以圖報乎爾安節¶
尚懐郡章爾柟甞有朝蹟㑹擇逺使僉曰汝堪此周漢意也¶
安節誠以其恵清江之民者將&KR0519;於蜀部柟誠以其恵零陵¶
之民者將&KR0519;於嶺表調度不煩抑&KR0045;無阿是足以㱕報矣可¶
　　　司農寺丞李大異除䕫州路轉運判官(十月二十日)¶
敕具官某夫持節行郡&KR0038;是爲周王人漢部刺史也然周以¶
<pb:KR4d0233_SBCK_017-10b>¶
下士漢&KR0379;秩六百石何歟豈非擇英俊之在下僚者試可之¶
乎爾大異甞以文藝得雋春官蓋輩學徃徃膴仕而方抱槧¶
修書徒勞州縣之間也晚綴班行又㝡平進&KR0002;爾者是&KR0085;以¶
循周漢之制越次而出節矣將&KR0519;䕫門布宣徳意自今以始¶
庸究爾&KR0014;可¶
　　籍田令費士寅除太學愽士(十月/日)¶
敕具官某以西州之彦甞先闔郡䇿名春官日来造朝風度¶
醖藉東州士樂與群居也猶爲藉人未足著見分以横&KR0052;之¶
席徃哉汝諧可¶
　　武學諭黄褎然除武學愽士主&KR0249;架閣文字&KR0253;来叟¶
　　除武學諭(並十月二日)¶
敕具官某等右學猶左學也朕既妙選凡掌東學之士則右¶
學可以次舉矣以爾褒然𣈆都講席爾来叟聮教事於其¶
<pb:KR4d0233_SBCK_017-11a>¶
間&KR0052;武緯文扵穆士論不亦可乎可¶
　　　知　州不畫問除司封郎官淮西提舉張同之轉一¶
　　　官𠕅任¶
敕具官某等荒政十二著扵周官茍非其人是徒法也爾畫¶
問以郡太守同之以州刺史當&KR0010;不淑克究爾心使境内無¶
菜色計書来上朕甚嘉之誠得監牧如二人者布之海内吾¶
民其蘇矣乎書勞進秩冝見褒異至如晝問訖事遄㱕郎省¶
同之善後因任使華朕意攸属無有内外可¶
　　　軍噐監主簿王恬除司農寺丞將作監主簿劉三傑¶
　　　除太府寺丞(並十月三日)¶
敕具宫某等列寺丞非𫠦以見才也以今仕版徒勞州縣蓋未¶
甞有一日朝蹟者而校數之則是亦足以致身矣爾恬爾三¶
傑非甞淹恤於州縣者歟頃因　&KR0045;簿正二監今以恬丞大¶
<pb:KR4d0233_SBCK_017-11b>¶
農三傑丞外府豈足見汝才哉尚務靖共以湏器使可¶
　　　主管官吿院李孟傳除將作監主簿幹辦諸司粮料¶
　　　院張震除軍噐監主簿(並十月四日)¶
敕具官某等二監於百官事為簡簿正之職於監事益簡有¶
以好修不務競趨者居之斯不謂稱乎爾孟傳震無以為序¶
進而不加勉也可¶
　　　浙西提舉鄭公顯改除湖南提舉¶
敕具官某漢三互之禁吾本朝莫之行也至士大夫以嫌自¶
言則亦&KR0025;欲以便其&KR0059;爾公顯持寰内之節風指&KR1006;然而以¶
司憲姻黨雅不欲聮事也&KR0548;章来上易汝湖湘姑徇爾懐毋¶
曰胥逺可¶
止齋先生文集卷之十七¶
<pb:KR4d0233_SBCK_017-12a>¶
