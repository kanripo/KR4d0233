# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.715338
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0375-035止齋先生文集-卷第三十五.
<pb:KR4d0233_SBCK_035-1a>¶
止齋先生文集卷之三十五¶
　　手書¶
　　　與王徳&KR0113;¶
伏承歸舟解䌫不勝瞻依之至人生不足把翫一别輙數年¶
&KR0014;復㡬别令人愴懐惟學問同源在彼猶在此也前軰𫠦謂¶
野色更無山㫁隔天光直與水相通足以自𢠢釋耳某還家¶
才此數月觀書雖不得如台山靜僻然亦有緒左氏課日趣¶
就候書成萬里相&KR0009;兄亦當終我易傳也大抵周禮古文尚¶
書三代之法存焉讀者未易造次且如禹貢州末繋河先儒¶
固曰運逆三於青州逹濟楊州逹泗荆止於南河雍止於西¶
河則以為受上之爾不知此正裴耀卿節級轉輸之法不以¶
江人入河不以河人入洛洛人入渭賈誼云漢都長安而以¶
淮南　為奉　致輸非是豪傑之見略與古凖牧誓千夫¶
<pb:KR4d0233_SBCK_035-1b>¶
長百夫長之下　言庸蜀羗髳微盧彭濮諸國何也左氏¶
謂蠻軍不陳盖無預於三軍　之以待令者也杜氏於春秋¶
晋人姜戎一義亦得此意今　多言常平出漢耿中丞顔祕¶
書且以為權道不知常平乃　法周官司稼𫠦謂以年之上¶
下出歛法出則减價粜歛則增價籴也是非常平乎自鄭氏¶
以出其歛法為觧後人遂以周禮耳孟子亦曰狗&KR0510;食人食¶
而不知檢野有餓莩而不知彂今又作益食貨志作歛是也¶
載師𫠦征稅或二十而一或十而五自漢来諸儒因此疑周¶
不純用徹法亦輕重非二等是又失之不考凢征於載師皆¶
非謂在野受田之民率士官賢牧𫠦食公卿大夫王子弟采¶
地耳凢此其收之民則什一也而自以其租歸公上則别以¶
厚薄勞佚為差輕或二十而一重或二十而五此冢宰𫠦謂¶
&KR0022;中四郊稍甸都鄙之稅與萬民九職諸侯九貢各¶
<pb:KR4d0233_SBCK_035-2a>¶
調度耳漢律諸侯王自有少錢亦其租之𫠦在也¶
　　　荅潘叔昌¶
周禮妄意熟讀豈敢言它委訪綱領闕然自失徃年薛常州¶
先生問天官一編參之漢氏自宮衛分領光禄衛尉府蔵分¶
𨽻司農少府一官分為數卿天子之奉又皆為私錢之属王¶
后世子各養於𡨕宫謁者奄官亦散它局此紐一解未易操¶
制隋唐之際殿中&KR0101;内之吏作矣古人制度豈容輕改&KR0060;意¶
天官而下徃徃盡然左右抄拾漢晋以来下及五閏官制幸¶
以薛常州之意一一尋繹得其離合切告條示亦欲共講之爾¶
　　　與呉　父直¶
某賤不肖其𫠦與游皆田野布衣儔𩔗之士未嘗從王公大¶
人之後盖謂之貢倨不可就見况敢望其即我哉来京都足¶
下獨造窮巷夜　門而賜見焉其行不以車馬其謁不以爵¶
<pb:KR4d0233_SBCK_035-2b>¶
叙其簡牘不以記　几𫠦以加乎賤不肖者願王公大人不¶
&KR0014;得之於其門　弟子乃今愧昔甚矣小人之懐厚誣當世¶
君子也盖聞　之化於貴公子見之外戚立傳自秦漢始¶
王道之行壹　之為此也將有繇然者矣君與相𢚩士¶
於其公貴家　盖為　於其私而一介之士無遺焉則國欲¶
無治不可得也矣一　而関風俗係治道則豈僕私幸亦豈¶
足下之私為　徳不肖誠謂非僕私幸且非足下之私為¶
恵也寵光之未　戒今之不趍宜弗之罪是以敢遲遲而徃¶
也雖然施有𫠦不報扣有𫠦不荅將以成其人之賢多而隂¶
觀其嚮背戰國諸子為之孔門無是也僕雖不肖敢不謹於¶
禮其將擇日　戒拜賜於下風¶
　　　與林安之¶
中間作懿仲書極欲如吾安之二三臭味脫去鄉&KR0022;来客山¶
<pb:KR4d0233_SBCK_035-3a>¶
國庻得淡中之&KR0254;尋承巳過巖下良用缺然安之飯之粗足¶
亦屑就何耶僕乆厭此如沐&KR0238;解去無由爾比来新昌亦欲¶
漸與人踈稍囬鞭䇿自警督視家居良為未便然毎念吕后¶
劉歆軰視張子房楊子雲真自苦者要之兩翁意未易與兒¶
女道故雖未便樂也安之手子眞知味者南坡茹莱動踰月¶
無憐色與友生語率不十四五相唯諾惟吾安之有聞如響¶
天姿如許加之小自警督當入張楊㑹中謹勿為劉吕軰以¶
兒女語相甘誘落身杯酌間某無過人但知非輙深悔恨亦¶
漸去舊習矧如安之相愛之篤不知其言之苦亮之否¶
　　　與鄭景望少卿二¶
拜違誨席六七載百無一進獨幸於毗陵從百九兄㳺半年¶
平生氣息為之遲緩推挽之賜何敢&KR0440;忘中間託子之命仰¶
見盛徳簡在宸𠂻可為天下賀簿書之勞非𫠦以溷儒者比¶
<pb:KR4d0233_SBCK_035-3b>¶
来轂下傳聞傳謾詳宻不見端　私用慰釋雖然百九元書¶
盖期望不但此愚見偶合故未敢深喜也百九兄屡不應書¶
自敵已猶倦况違尊者乎又從縣　請祠為禮率直如聞朝¶
論頗不相然䑓符徑至殆非&KR0004;心而得書願欲一来捨昨就¶
今或者胥失近知扁舟赴約計已全併得此消息馳報千萬¶
詳審勿使易来難去甚善甚望芮𥙊酒僅及家易簀劉大著¶
王詹事皆竟不療海内賢者相&KR0071;彫䘮令人䘮氣張侍講方¶
結主知忽刺逺郡吕博士亦悼亡暫告未果復入年来𫠦得¶
師友亦次第渙散如此𠟵用無憀識罷還家了親事益逺得¶
御儻憐其不自棄而終教之時賜尺&KR0083;略去少褒之辭直下¶
砭針則千里猶𦞃下也¶
拜違誨色忽復旬&KR0010;中間兩辱墜教一一具報後許簿報書¶
亦嘗略布淺漏以求是正領令嗣書缺然不至左右為之歉¶
<pb:KR4d0233_SBCK_035-4a>¶
然建寜附問又嘗以大賢推轂不苟之意為請殆言輕無效¶
許簿亦不欲復以上聞焉爾垂諭得䘮順正自是天資頑頓¶
不甚領㑹世間羞辱一事非敢以為學力也見性之誨敢不¶
從事盖讀孟子得百里之地而君之皆&KR0014;以朝諸侯有天下¶
行一不義殺一不&KR0499;而得天下不為則學力亦至矣猶以為¶
與孔子異然則士之任可謂甚重得其一二以為盡在是端¶
不敢也或蒙索見前二書他有以警䇿母惜頻示何時扣繋¶
臨&KR0083;惘惘¶
　　　荅天台張之望¶
始僕讀足下𫠦著書心許之亦心疑之繋辭篇末輙略去世¶
俗相賛&KR0091;語託古致規以觀候足下之志嚮深淺堅脆其虚¶
受我耶逝將與君咨其𫠦巳至者而講求其𫠦未至者其不¶
恱辝我耶余豈舍之望者離未必合合未必相志越期年足¶
<pb:KR4d0233_SBCK_035-4b>¶
下果復携書已来且以先君子故弟之竒之遺藁與其季氏¶
𫠦為文十餘篇以相寵僕不自知釋然以喜非特喜足下亦¶
喜吾交道之不阿素心之幸見察也且足下之書其於歴代¶
傳統正偏南北宜宗宜絶自漢晋以来諸儒去取異同是否¶
可以立㫁其於春秋三𫝊諸家章句孰得聖人意孰不得聖¶
人意參互徃復辨論務明白乃已要其歸大抵貴平而惡鑿¶
不以私意𫝊公道若足下之學可謂博且篤矣入&KR0408;於用矣¶
僕雖愚頗好古道及其文辝凢今以是&KR0091;者未有聞而不慕¶
慕而不求交者也况得如足下恵然肯顧先施而過賜之者¶
乎宜一見顔色趍向巳决然猶因請而後明逾年而始信甚¶
矣吾未知足下之𫠦歸也况足下容貌不&KR0014;逾中人言語呐¶
呐無以自表見卒然遇之庸常稠衆中猶若人也先儒之論¶
正統者歐蘇張陳數公皆巳名世春秋之學至程氏胡氏義¶
<pb:KR4d0233_SBCK_035-5a>¶
精矣今人固習聞其人而好尚其書然猶曰吾方有舉子事¶
未暇盡讀其視足下書何如嗜古者不必利於今足下其知¶
之歟以僕觀先君子書䆒其淵源盖以樂貧賤尚志節為家¶
世然則足下宜知之矣誠知之吾兾足下之無悔也無悔於¶
今必有傳於後吾𫠦望於足下也雖然僕𫠦望於足下者又¶
進乎此矣足下偏親在堂急朝夕之養卒卒引去有懐填然¶
曽未䆒竟相期秋風不逺千里僕𫠦謂咨其𫠦已至而講求¶
其𫠦未至者有日矣僕雖愚敢不修&KR0346;以竢¶
　　　與鄉守曽仲躬¶
瑞安脚剰錢知蒙台慈除免甚厚又分給有次第仰見明逺¶
千里無盖傳聞尚悉輸徃年夏秋租將繇省符抑漕檄也如¶
漕檄度惟深仁必有以巳之果由上来將何以示恵盖積留¶
而頓取之則昔日之奉今日之困曽不如勿𠋣閤也明道先¶
<pb:KR4d0233_SBCK_035-5b>¶
生嘗於新法中曲折便民盖大君子不願法如何於其中為¶
致意則雖微恵猶無虐是道也非吏部將安望歟受知之深¶
敢爾喋喋不以為僣易將博訪𫠦以為便者嗣告¶
　　　與閩帥梁丞相論𦒿長壮丁事¶
切見熈寜保甲法行始以保正副大小保長代𦒿户長壮丁¶
承引催科之役至元祐間復差𦒿戸長壮丁法其舊以保正¶
長代者並罷紹聖復雇役法再以保正長催科　其保正長¶
不願就顧者依舊召募𦒿戸長壮丁以此福建路𦒿户長壮¶
丁徃徃與保正長並行不&KR0440;然其𫠦以不為民病者以其猶¶
有顧錢也自紹興十年以𦒿户長顧錢撥入經緫制司窠名¶
十二年又併壮丁顧錢撥入緫制窠名由是江浙諸州𦒿户¶
長壮丁並&KR0440;惟福建諸州至今有之某照得福州官司檢驗¶
緝捉催率勘㑹煩重之事必責之保正副大小保長而𦒿壮¶
<pb:KR4d0233_SBCK_035-6a>¶
時時以縣司帖引追係搔擾夫役不給禄誠未易論然州縣¶
曹吏日在官府猶可以繩檢譴訶之又不比𦒿壮散居鄉村¶
為&KR0009;編戸莫知禁止也以某短見宜如江浙間事例一切&KR0440;¶
罷毋重為民害亦仁政實恵之一端矣¶
　　　荅長溪王佐之¶
某無以愈人獨博交當代賢俊之心出於天然雖以之得謗¶
訕或相背棄不悔以此凢先生長者徃徃見察幸肯與之㳺¶
而士之好學者亦或過聴以為可師友也而欲與之㳺向者¶
䑓評(云/云)誠非過當然初不知其中實無𫠦有偶然得此而遂¶
疑其挾此以傲物也訟咎以来不敢復從群衆妄出巳見論¶
事是非與人短長但杜門讀書不則熟睡足下廼欲舍几筵¶
之奉從我于寂寞豈非益其疾乎息隂休影已出下䇿足下¶
願秉燭而照之此某𫠦以辝不敢也因事懲艾當蒙亮悉然¶
<pb:KR4d0233_SBCK_035-6b>¶
厚意不可虚辱&KR0071;此恵音不以淺漏將必有以奉報¶
　　　荅林宗簡¶
下問甚善古人之不可見𫠦以壊人心者非一端也受田百¶
畝皆足以自給嫁女無過純帛五兩無圭田則不敢𥙊薦魚¶
菽而巳舉一隅則他費称是而自䘮𥙊射鄉噐服巳上率數¶
百家合力為之每與一事閭里共其勞以此皆農夫也而其¶
秀民得從亊於學盖二千五百家而後有序三年而興之是¶
謂草澤之士於公無廪於朝市無制其升於國則異是其從¶
公卿大夫之子匹學校者固有廪矣其市朝固有制矣士之¶
子&KR0106;為士不敢捨而之他也漢承絶學之後猶謹鄉教授之¶
法而取士以户口率不敢開游士之禁唐之四門學𫠦謂俊¶
士者則四方之𫠦升進餘皆品子自國&KR0004;以行舉誘致偏方¶
之士而聚之中都向之為閩蜀唐漢偽官者徃徃慕化從順¶
<pb:KR4d0233_SBCK_035-7a>¶
願仕於本朝由是家不尚譜牒身不重鄉貫以此得人而其¶
流弊則在今日又自熈豐變役法而郷邑之豪無以自見鬻¶
度牒而隠逸之路塞罷學䆒而椎魯之徒無𫠦入若此𩔗不¶
可徧舉於是舉世悉由於進士合四瀆之流為一川而歸之¶
海其不放而&KR0013;原野乎今其𫝑極矣度其變不逺上之抑揚¶
闔闢恐非人事也¶
　　　荅朱文昭¶
書問濶踈未有似此别者然得之徃来人知讀書著文不休¶
亦足𢠢釋彼𫠦貺字帖具審𫠦論譔不少其意若欲續史家¶
之緒又極忻怏未得即觀遥想増氣耳某窮日益甚意思却¶
不銷沮年来反覆古者與論當世之務頗&KR0116;嚮者鹵莽思得¶
故人共論此徃徃隔阻每一上心於邑移日近到東陽哭吕¶
著作墓又迫蕃叟弟&KR0830;先叔匆匆遄歸疲頓不少且復休養¶
<pb:KR4d0233_SBCK_035-7b>¶
㡬時或&KR0014;乗此暇日訪我仙巖之下何啻百&KR0083;相煖耶西漢¶
士大夫深厚其季姦臣擅國群盗&KR0060;號而名卿大夫擇君而¶
事之於是中興光武規摹窄狹而士氣薄矣晚来名節之盛¶
要是衰俗一舉不勝散為吴魏之&KR0229;率多喜功自見其不肯¶
叛去者南陽一輩耳徃時嘗&KR0003;西漢無節義東漢有節義殆¶
未深考孝章一變明光之政漢祚遂微孝章誠可恨其不可¶
&KR0073;後傳逺者大抵明光之為也攝　古䘮禮也蘇氏引之未¶
當若周公誕保七年豈是事例魯𨼆當國攝云者傳從其初¶
言之也¶
　　　荅&KR0205;舜丞¶
下諭律學極見詳博𫠦欲著書無惜蚤下筆因以見&KR0009;前書¶
云云正以方今功業當付儒者自建𨺚創業嘉祐守文熈寜¶
變法宣政召禍其間盛衰何可勝道建炎諸賢竪立亡㡬紹¶
<pb:KR4d0233_SBCK_035-8a>¶
興季年粉飾上巳過獨慨然右克廣文聲之意而書生承紹¶
𩔗皆齪齪以至今日吾黨宜䆒觀大方深求¶
則講求&KR0440;墜以興文物如来示亦將次第舉之耳不以為不¶
足學也¶
　　　荅賈端老五¶
去載蒙肯来相與於寂寞之濵荷意不淺淺髪齒衰改無復¶
它覬儻假之年獲與士友共圖不腐於經術之餘志願足巳¶
閒居湏課一書要當自古文書始踰年便可到春秋之末而¶
及通鑑可也益&KR0623;未知㑹期願言加愛¶
别去殊恨匆匆以循陔之念不欲奉留然終不滿也左傳且¶
熟讀見得隠&KR0074;以前僖文之際哀定終篇無慮三變綱目則¶
成書舉矣其它依經為傳文無虚彂優㳺不迫而意巳獨至¶
盖非二家𫠦&KR0014;及非一二面剖難以筆舌盡也懿仲諸友巳¶
<pb:KR4d0233_SBCK_035-8b>¶
决謀遷書院於先人壠下以爲来&KR0010;過從之地入春便下手¶
春暮當奉約矣¶
蒙㤙守壘交㳺借譽之力多矣幸甚以感讀左氏書頗有條¶
貫䟽示於𫠦當報已一一据見釋其左方有一二條似不足¶
　疑也若今年了此書開&KR0010;便可從太史公史記下手陳了¶
翁云譬如緝麻忙復暫舍暇而續之自成長條不忘室銘&KR0138;¶
就即附上應不但巳也¶
近稍爲眼昏花不&KR0014;苦讀書每客去則玩想向来𫠦誦習自¶
　娯不足爲念也示諭看過左氏傳甚善䟽問數條只是小¶
小事目未是穿貫五覇之變五覇功罪未分則東遷之不競¶
與歴年多䖏未見着落春秋同是聖人經世之用要其託史¶
見義以五覇爲㩀案而左氏合諸國之史發明經𫠦不書以¶
表見其𫠦書因五覇之興衰䆒觀王道之缺則戰國之事起¶
<pb:KR4d0233_SBCK_035-9a>¶
周亡而秦漢出矣此其大略若夫精詳非面莫䆒太史公書¶
又以接尚書春秋之統緒而下逮秦漢其用功略與左氏同¶
而不敢比假春秋是以變爲紀傳世家書表耳何當合併共¶
講其指¶
讀史記甚善然有猥駮竒恠之疑何也𫉬麟以後孟荀推尊¶
孔氏明禮義之統紀二子死百氏益亂真老儒如浮丘伯伏¶
生之徒區區於秦楚之際抱經自　而其力不足以彂揮前¶
　緒至漢六七十年間董大夫始䆒大業田何孔安國戴聖¶
戴　徳毛莫並出各有𫠦著而又未&KR0014;合群書爲一削其¶
不合以存其合者太史談有意矣然六家之論猶崇老抑儒¶
遷卒家學乃盡百家之精而㫁以六藝易本田何春秋本¶
董仲舒　書本孔安國禮本河間獨恨不見毛氏詩耳盖其¶
融液九流萃爲一篇罷黜雜論(自五帝紀以下盛有依㩀荀/卿之後僅見此書尔其論五)¶
<pb:KR4d0233_SBCK_035-9b>¶
(帝云再蒙言黄帝/其文不雅馴搢紳)先生難言之書缺有間其軼廼時時見於¶
他&KR0003;非好學深思心知其意固難為淺見寡聞者道則𫠦得¶
多而自&KR0018;亦不薄矣惜自班固看渠不過妄有瑕摘後生㳂¶
習遂成牢談千五百年之間此書湮晦正頼吾黨自開隻眼¶
不惑於紛紛之論謹勿容易便生疑薄也老矣不&KR0014;自白於¶
後世常欲落筆少彂𫠦自識破者為前哲出氣因循未果近¶
諸友為遷仙巖書塾於屋西偏今未就工後月足以奉合簮¶
之歡得三兩人相𦔳檢討便可了此一項冬間肯来同社幸¶
甚¶
止齋先生文集卷之三十五¶
