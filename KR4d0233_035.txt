# -*- mode: mandoku-view -*-
#+TITLE: 止齋集
#+DATE: 2015-09-23 10:23:01
#+PROPERTY: JUAN 35


手書¶
　　　與王徳脩¶
伏承歸舟解纜不勝瞻依之至人生不足把翫一别輒
數年¶能復幾别令人愴懐惟學問同源在彼猶在此也
前輩所謂¶野色更無山斷隔天光直與水相通足以自
慰釋耳某還家¶才此數月觀書雖不得如台山靜僻然
<pb:KR4d0233_WYG_035-1b>
亦有緒左氏課日趣¶就候書成萬里相寄兄亦當終我
易傳也大抵周禮古文尚¶書三代之法存焉讀者未易
造次且如禹貢州末繫河先儒¶固曰運逆三於青州達
濟揚州達泗荆止於南河雍止於西¶河則以為受上之
爾不知此正裴耀卿節級轉輸之法不以¶江人入河不
以河人入洛洛人入渭賈誼云漢都長安而以¶淮南(闕二/字)
為奉(闕/)致輸非是豪傑之見略與古準牧誓千夫<md:KR4d0233_SBCK_035-1b>¶長百夫
長之下言庸蜀羗髳㣲盧彭濮諸國何也左氏¶謂蠻軍不
<pb:KR4d0233_WYG_035-2a>
陳盖無預於三軍之以待令者也杜氏於春秋¶晉人姜
戎一義亦得此意今多言常平出漢耿中丞顔祕¶書且
以為權道不知常平乃法周官司稼所謂以年之上¶下
出斂法出則減價糶斂則增價糴也是非常平乎自鄭
氏¶以出其斂法為解後人遂以周禮耳孟子亦曰狗彘
食人食¶而不知檢野有餓莩而不知發今又作益食貨
志作斂是也¶載師所征税或二十而一或十而五自漢
来諸儒因此疑周¶不純用徹法亦輕重非二等是又失
<pb:KR4d0233_WYG_035-2b>
之不考凡征於載師皆¶非謂在野受田之民率士官賢
牧所食公卿大夫王子弟采¶地耳凡此其收之民則什
一也而自以其租歸公上則别以¶厚薄勞佚為差輕或
二十而一重或二十而五此冡宰所謂¶邦中四郊稍甸
都鄙之稅與萬民九職諸侯九貢各<md:KR4d0233_SBCK_035-2a>¶調度耳漢律諸侯
王自有少錢亦其租之所在也¶
　　　答潘叔昌¶
周禮妄意熟讀豈敢言他委訪綱領闕然自失往年薛
<pb:KR4d0233_WYG_035-3a>
常州¶先生問天官一編參之漢氏自宫衛分領光禄衛
尉府蔵分¶𨽻司農少府一官分為數卿天子之奉又皆
為私錢之屬王¶后世子各養於㝠宫謁者奄官亦散他
局此紐一解未易操¶制隋唐之際殿中監内之吏作矣
古人制度豈易輕改竊意¶天官而下往往盡然左右抄
拾漢晉以來下及五門官制幸¶以薛常州之意一一尋
繹得其離合切告條示亦欲共講之爾¶
　　　與呉居父直
<pb:KR4d0233_WYG_035-3b>
某賤不肖其所與游皆田野布衣儔類之士未嘗從王
公大¶人之後盖謂之貴倨不可就見况敢望其即我哉
京都足¶下特造窮巷夜叩門而賜見焉其行不以車馬其
謁不以爵<md:KR4d0233_SBCK_035-2b>¶叙其簡牘不以記(闕/)凡所以加乎賤不肖
者顧王公大人不¶能得之扵其門人弟子乃今愧昔甚
矣小人之懐厚誣當世¶君子也盖聞(闕二/字)之化於貴公
子見之外戚立傳自秦漢始¶王道之行壹(闕三字/)之為
比也将有繇然者矣君與相急士¶於其公貴家(闕/)盖為
<pb:KR4d0233_WYG_035-4a>
(闕/)於其私而一介之士無遺焉則國欲¶無治不可得也
矣一(闕/)而闗風俗係治道則豈僕私幸亦豈¶足下之私
為(闕二/字)徳不肖誠謂非僕私幸且非足下之私為¶恵也
寵光之未(闕/)戒今之不趍宜弗之罪是以敢遲遲而往¶也
雖然施有所不報扣有所不答将以成其人之賢多而
陰¶觀其嚮背戰國諸子為之孔門無是也僕雖不肖敢
不謹於¶禮其將擇日(闕/)戒拜賜於下風¶
　　　與林安之
<pb:KR4d0233_WYG_035-4b>
中間作懿仲書極欲如吾安之二三臭味脫去鄉邦来
客山<md:KR4d0233_SBCK_035-3a>¶國庶得淡中之腴尋承已過巖下良用缺然安之
飯之粗足¶亦屑就何耶僕乆厭此如沐漆解去無由爾
比来新昌亦欲¶漸與人踈稍囬鞭策自警督視家居良
為未便然毎念吕后¶劉歆輩視張子房揚子雲真自苦
者要之兩翁意未易與兒¶女道故雖未便樂也安之乎
子真知味者南坡茹菜動踰月¶無憐色與友生語率不
十四五相唯諾惟吾安之有聞如響¶天姿如許加之小
<pb:KR4d0233_WYG_035-5a>
自警督當入張揚㑹中謹勿為劉吕輩以¶兒女語相甘
誘落身杯酌間某無過人但知非輙深悔恨亦¶漸去舊
習矧如安之相愛之篤不知其言之苦亮之否¶
　　　與鄭景望少卿二¶
拜違誨席六七載百無一進獨幸扵毗陵從百九兄㳺
半年¶平生氣息為之遲緩推挽之賜何敢廢忘中間託
子之命仰¶見盛徳簡在宸衷可為天下賀簿書之勞非
所以溷儒者比<md:KR4d0233_SBCK_035-3b>¶来轂下傳聞傳謾詳宻不見端(闕/)私用
<pb:KR4d0233_WYG_035-5b>
慰釋雖然百九兄書¶盖期望不但此愚見偶合故未敢
深喜也百九兄屢不應書¶自敵已猶倦况違尊者乎又
從縣請祠為禮率直如聞朝¶政頗不相然臺符徑至殆
非初心而得書願欲一来捨昨就¶今或者胥失近知扁
舟赴約計已全併得此消息馳報千萬¶詳審勿使易来
難去甚善甚望芮祭酒僅及家易簀劉大著¶王詹事皆
竟不療海内賢者相繼凋䘮令人喪氣張侍講方¶結主
知忽刺逺郡呂博士亦悼亡暫告未果復入年来所得
<pb:KR4d0233_WYG_035-6a>
師友亦次第渙散如此劇用無憀識罷還家了親事益
逺得¶御儻憐其不自棄而終教之時賜尺紙略去少褒
之辭直下¶砭針則千里猶膝下也¶
拜違誨色忽復旬嵗中間兩辱墜教一一具報後許簿
報書¶亦嘗略布淺漏以求是正領令嗣書缺然不至左
右為之歉<md:KR4d0233_SBCK_035-4a>¶然建寧附問又嘗以大賢推轂不茍之意為
請殆言輕無效¶許簿亦不欲復以上聞焉爾垂諭得䘮
順正自是天資頑頓¶不甚領㑹世間羞辱一事非敢以
<pb:KR4d0233_WYG_035-6b>
為學力也見性之誨敢不¶從事盖讀孟子得百里之地
而君之皆能以朝諸侯有天下¶行一不義殺一不辜而
得天下不為則學力亦至矣猶以為¶與孔子異然則士
之任可謂甚重得其一二以為盡在是端¶不敢也或䝉
索見前二書他有以警策毋惜頻示何時扣繫¶臨紙惘
惘¶
　　　答天台張之望¶
始僕讀足下所著書心許之亦心疑之繫辭篇末輙略
<pb:KR4d0233_WYG_035-7a>
去世¶俗相贊稱語託古致規以觀候足下之志嚮深淺
堅脆其虚¶受我耶逝将與君咨其所已至者而講求其
所未至者其不¶悦辭我耶余豈舍之望者離未必合合
未必相志越期年足<md:KR4d0233_SBCK_035-4b>¶下果復擕書已来且以先君子故
弟之竒之遺藁與其季氏¶所為文十餘篇以相寵僕不
自知釋然以喜非特喜足下亦¶喜吾交道之不阿素心
之幸見察也且足下之書其於歴代¶傳統正偏南北宜
宗宜絶自漢晉以来諸儒去取異同是否¶可以立斷其
<pb:KR4d0233_WYG_035-7b>
於春秋三傳諸家章句孰得聖人意孰不得聖¶人意參
互往復辨論務眀白乃已要其歸大抵貴平而惡鑿¶不
以私意傳公道若足下之學可謂博且篤矣入適於用
矣¶僕雖愚頗好古道及其文辭凡今以是稱者未有聞
而不慕¶慕而不求交者也况得如足下恵然肻顧先施
而過賜之者¶乎宜一見顔色趍向已决然猶因請而後
眀逾年而始信甚¶矣吾未知足下之所歸也况足下容
貌不能逾中人言語呐¶呐無以自表見卒然遇之庸常
<pb:KR4d0233_WYG_035-8a>
稠衆中猶若人也先儒之論¶正統者歐蘇張陳數公皆
已名世春秋之學至程氏胡氏義<md:KR4d0233_SBCK_035-5a>¶精矣今人固習聞其
人而好尚其書然猶曰吾方有舉子事¶未暇盡讀其視
足下書何如嗜古者不必利於今足下其知¶之歟以僕
觀先君子書究其淵源盖以樂貧賤尚志節為家¶世然
則足下宜知之矣誠知之吾冀足下之無悔也無悔於¶
今必有傳於後吾所望於足下也雖然僕所望於足下
者又¶進於此矣足下偏親在堂急朝夕之養卒卒引去
<pb:KR4d0233_WYG_035-8b>
有懐填然¶曾未究竟相期秋風不逺千里僕所謂咨其
所已至而講求¶其所未至者有日矣僕雖愚敢不修飭
以竢¶
　　　與鄉守曾仲躬¶
瑞安脚剰錢知䝉台慈除兎甚厚又分給有次第仰見
眀逺¶千里無盖傳聞尚悉輸往年夏秋租将繇省符抑
漕檄也如¶漕檄度惟深仁必有以已之果由上来将何
以示恵盖積留¶而頓取之則昔日之奉今日之困曾不
<pb:KR4d0233_WYG_035-9a>
如勿倚閤也眀道先<md:KR4d0233_SBCK_035-5b>¶生嘗於新法中曲折便民盖大君
子不願法如何於其中為¶致意則雖㣲恵猶無虐是道
也非吏部將安望歟受知之深¶敢爾喋喋不以為僣易
將博訪所以為便者嗣告¶
　　　與閩帥梁丞相論耆長壮丁事¶
切見熈寧保甲法行始以保正副大小保長代耆戸長
壮丁¶承引催科之役至元祐間復差耆戸長壮丁法其
舊以保正¶長代者並罷紹聖復雇役法再以保正長催
<pb:KR4d0233_WYG_035-9b>
科(闕/)其保正長¶不願就雇者依舊召募耆戸長壮丁以
此福建路耆戸長壮¶丁往往與保正長並行不廢然其
所以不為民病者以其猶¶有雇錢也自紹興十年以耆
戸長雇錢撥入經總制司窠名¶十二年又併壮丁雇錢
撥入總制窠名由是江浙諸州耆戸¶長壮丁並廢惟福
建諸州至今有之某照得福州官司檢騐¶緝捉催率勘
會煩重之事必責之保正副大小保長而耆壮<md:KR4d0233_SBCK_035-6a>¶時時以
縣司帖引追係搔擾夫役不給禄誠未易論然州縣¶曹
<pb:KR4d0233_WYG_035-10a>
吏日在官府猶可以䋲檢譴訶之又不比耆壮散居鄉
村¶為寄編戸莫知禁止也以某短見宜如江浙間事例
一切廢¶罷毋重為民害亦仁政實恵之一端矣¶
　　　答長溪王佐之¶
某無以愈人獨博交當代賢俊之心出於天然雖以之
得謗¶訕或相背棄不悔以此凡先生長者往往見察幸
肻與之㳺¶而士之好學者亦或過聴以為可師友也而
欲與之㳺向者¶臺評云云誠非過當然初不知其中實
<pb:KR4d0233_WYG_035-10b>
無所有偶然得此而遂¶疑其挟此以傲物也訟咎以来
不敢復從羣衆妄出己見論¶事是非與人短長但杜門
讀書不則熟睡足下廼欲舍几筵¶之奉從我于寂寞豈
非益其疾乎息陰休影已出下策足下¶顧秉燭而照之
此某所以辭不敢也因事懲艾當䝉亮悉然<md:KR4d0233_SBCK_035-6b>¶厚意不可
虚辱繼此恵音不以淺陋将必有以奉報¶
　　　答林宗簡¶
下問甚善古人之不可見所以壊人心者非一端也受
<pb:KR4d0233_WYG_035-11a>
田百¶畆皆足以自給嫁女無過純帛五兩無圭田則不
敢祭薦魚¶菽而已舉一隅則他費稱是而自喪祭射鄉
器服以上率數¶百家合力為之毎舉一事閭里共其勞
以比皆農夫也而其¶秀民得從事於學盖二千五百家
而後有序三年而興之是¶謂草澤之士於公無廩於朝
市無制其升於國則異是其從¶公卿大夫之子匹學校
者固有廩矣其市朝固有制矣士之¶子恒為士不敢舍
而之他也漢承絶學之後猶謹鄉教授之¶法而取士以
<pb:KR4d0233_WYG_035-11b>
户口率不敢開㳺士之禁唐之四門學所謂俊¶士者則
四方之所升進餘皆品子自國初以行舉誘致偏方¶之
士而聚之中都向之為閩蜀唐漢偽官者往往慕化從
順<md:KR4d0233_SBCK_035-7a>¶願仕於本朝由是家不尚譜牒身不重鄉貫以此得
人而其¶流弊則在今日又自熈豐變役法而鄉邑之豪
無以自見鬻¶度牒而隠逸之路塞罷學究而椎魯之徒
無所入若此類不¶可徧舉於是舉世悉由於進士合四
瀆之流為一川而歸之¶海其不放而被原野乎今其勢
<pb:KR4d0233_WYG_035-12a>
極矣度其變不逺上之抑揚¶闔闢恐非人事也¶
　　　答朱文昭¶
書問濶踈未有似此别者然得之往來人知讀書著文
不休¶亦足慰釋彼所貺字帖具審所論譔不少其意若
欲續史家¶之緒又極忻快未得即觀遥想増氣耳某窮
日益甚意思却¶不銷沮年来反覆古者與論當世之務
頗覺嚮者鹵莽思得¶故人共論此往往隔阻毎一上心
於邑移日近到東陽哭吕¶著作墓又迫蕃叟弟𦵏先叔
<pb:KR4d0233_WYG_035-12b>
匆匆遄歸疲頓不少且復休養<md:KR4d0233_SBCK_035-7b>¶幾時或能乗此暇日訪
我仙巖之下何啻百紙相煖耶西漢¶士大夫深厚其季
姦臣擅國羣盜竊號而名卿大夫擇君而¶事之於是中
興光武規模窄狭而士氣薄矣晚来名節之盛¶要是衰
俗一舉不勝散為呉魏之役率多喜功自見其不肻¶叛
去者南陽一輩耳往時嘗說西漢無節義東漢有節
義殆¶未深考孝章一變明光之政漢祚遂㣲孝章誠可
恨其不可¶裕後傳逺者大抵眀光之為也攝(闕/)古䘮禮也
<pb:KR4d0233_WYG_035-13a>
蘇氏引之未¶當若周公誕保七年豈是事例魯隠當國
攝云者傳從其初¶言之也¶
　　　答蘧舜丞¶
下諭律學極見詳博所欲著書無惜早下筆因以見寄
前書¶(云云/)正以方今功業當付儒者自建隆創業嘉祐
守文熈寧¶變法宣政召禍其間盛衰何可勝道建炎諸
賢竪立亡幾紹<md:KR4d0233_SBCK_035-8a>¶興季年粉飾已過上獨慨然右克廣文
聲之意而書生承紹¶類皆齪齪以至今日吾黨宜究觀
<pb:KR4d0233_WYG_035-13b>
大方深求¶(闕六字/)　　　則講求廢墜以興文物如来
示亦將次第舉之耳不以為不¶足學也¶
　　　答賈端老五¶
去載䝉肻来相與於寂寞之濵荷意不淺淺髮齒衰改
無復¶他覬儻假之年獲與士友共圖不腐於經術之餘
志願足已¶閒居須課一書要當自古文書始踰年便可
到春秋之末而¶及通鑑可也益&KR0623;未知㑹期願言加愛¶
别去殊恨匆匆以循陔之念不欲奉留然終不滿也左
<pb:KR4d0233_WYG_035-14a>
傳且¶熟讀見得隠桓以前僖文之際哀定終篇無慮三
變綱目則¶成書舉矣其他依經為傳文無虚發優㳺不
迫而意已獨至¶盖非二家所能及非一二面剖難以筆
舌盡也懿仲諸友已<md:KR4d0233_SBCK_035-8b>¶决謀遷書院於先人壟下以為来
嵗過從之地入春便下手¶春暮當奉約矣¶
䝉恩守壘交㳺借譽之力多矣幸甚以感讀左氏書頗
有條¶貫䟽示於所當報已一一据見釋其左方有一二
條似不足¶疑也若今年了此書開嵗便可從太史公史
<pb:KR4d0233_WYG_035-14b>
記下手陳了¶翁云譬如緝麻忙復暫舍暇而續之自成
長條不忘室銘纔¶就即附上應不但已也¶
近稍為眼昏花不能苦讀書毎客去則玩想向来所誦
習自¶娱不足為念也示諭㸔過左氏傳甚善䟽問數條
只是小¶小事目未是穿貫五霸之變五霸功罪未分則
東遷之不競¶與歴年多處未見着落春秋同是聖人經
世之用要其託史¶見義以五霸為據案而左氏合諸國
之史發眀經所不書以¶表見其所書因五霸之興衰究
<pb:KR4d0233_WYG_035-15a>
觀王道之缺則戰國之事起<md:KR4d0233_SBCK_035-9a>¶周亡而秦漢出矣此其大
略若夫精詳非面莫究太史公書¶又以接尚書春秋之
統緒而下逮秦漢其用功畧與左氏同¶而不敢比假春
秋是以變為紀傳世家書表耳何當合併共¶講其指¶
讀史記甚善然有猥駮竒恠之疑何也獲麟以後孟荀
推尊¶孔氏明禮義之統紀二子死百氏益亂真老儒如
浮邱伯伏¶生之徒區區於秦楚之際抱經自(闕/)而其力
不足以發揮前¶緒至漢六七十年間董大夫始究大業
<pb:KR4d0233_WYG_035-15b>
田何孔安國戴聖¶戴徳(闕/)　毛萇並出各有所著而又
未能合羣書為一削其¶不合以存其合者太史談有意
矣然六家之論猶崇老抑儒¶遷卒家學乃盡百家之精
而斷以六藝易本田何春秋本¶董仲舒尚書本孔安國禮
本河間獨恨不見毛氏詩耳盖其¶融液九流萃為一篇
罷黜雜論自五帝紀以下盛有依據荀卿之後僅見此
書爾其論五<md:KR4d0233_SBCK_035-9b>¶帝云百家言黄帝其文不雅馴搢紳先生
難言之書缺有間其軼乃時時見於¶他說非好學深思
<pb:KR4d0233_WYG_035-16a>
心知其意固難為淺見寡聞者道則所得¶多而自負亦
不薄矣惜自班固看渠不過妄有瑕摘後生沿¶習遂成
牢談千五百年之間此書湮晦正頼吾黨自開隻眼¶不
惑於紛紛之論謹勿容易便生疑薄也老矣不能自白
於¶後世常欲落筆少發所自識破者為前哲出氣因循
未果近¶諸友為遷僊巖書塾於屋西偏今未就工後月
足以奉盍簮¶之歡得三兩人相助檢討便可了此一項
冬間肯来同社幸¶甚
<pb:KR4d0233_WYG_035-16b>
　
　
　
　
　
　
　
　止齋集巻三十五¶
<md:KR4d0233_SBCK_036-1a>¶
<pb:KR4d0233_WYG_036-1a>
欽定四庫全書
　止齋集巻三十六¶　　　宋　陳傅良　撰
　　手書¶
　　　答
