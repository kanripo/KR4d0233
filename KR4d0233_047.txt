# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 47


　誌銘¶
　　　徐叔楙壙誌¶
叔楙年二十二取科第始娶剡之周氏婦黨愛叔楙留
之彌¶年不使其女行叔楙客久念其親嘗欲得余書風
刺之將持¶白其婦翁媪以乞歸余以叔楙意為書累百
言道其主母老¶矣父母日夜望叔楙以佐其歸决叔楙
<pb:KR4d0233_WYG_047-1b>
於是乎歸而已病矣¶余與叔楙同乾道八年進士是嵗
繇鄉貢以第者惟叔楙一¶人里中慕悦之奉羊酒賀徐
氏之門者日至他父兄皆各咎¶其子弟謂吾之不如徐
君也今叔楙調長樂主簿弗及禄又¶去親側逾年以病
歸歸之日父母為之愁苦無聊累月而叔¶楙死嗚呼是
不幸耶非耶叔楙名槐温永嘉人一子才周嵗¶以淳熙
某年某月某日卒父擴帥其同年進士請墓於郡太<md:KR4d0233_SBCK_047-1b>¶守
得某鄉慈雲院之後山以某年某月某日𦵏余悲叔楙
<pb:KR4d0233_WYG_047-2a>
之¶親之怨也故為叙其才與志尚不愧於親者如此因
以為銘¶云¶
　　　林安之壙誌¶
安之姓林氏諱居實温瑞安邑人父堯賔母王氏安之
以淳¶熙二年十月丙申卒以其卒後之六十有二日丁
酉𦵏於邑¶西偏三里之横山余既為圖銘於東萊吕伯
恭氏而壙不可¶無識也盖安之從余游最久余在城南
時群居累數百及屏¶仙巖之陽至者盖十一而安之實
<pb:KR4d0233_WYG_047-2b>
先越數年寓㑹稽之石氏¶藏書房至者盖百一而安之
又先明年繇太學還過越安之¶猶栖然凍餒逆旅以竢
將行天台則安之束書僦僕矣余察¶安之勤甚矣而趣
好雜因辭却不與偕比至天台安之已蹙¶容俛立戸外
以請由是不以渉事物毫杪分志而趨於學余<md:KR4d0233_SBCK_047-2a>¶師友雖
在數百里外必徃依事諸公見安之咸曰佳士佳士¶年
止三十四其𦵏也同舎生為之槨悲夫¶
　　　趙夫人墓誌銘
<pb:KR4d0233_WYG_047-3a>
余友孫叔特將𦵏其内趙氏為余言内所以克相之者
而拜¶乞銘曰昔吾母早世諸弟有尚結髪者吾父春秋
髙多恙趙¶氏年二十餘來歸事字尊穉時節其服食飲
藥各以意禁嗜¶無墮缺不自事㳺飾惟賔祭之饌腆潔
必致訓齊兒女色莊¶如文人至令僮婢則以惠及雖婦
氏其行應銘敢以請按夫¶人温瑞安東郭人鄉貢進士
耆孫之女生三男昭子明子宣¶子二女歸同郡士朱清
何璠年五十二卒於乾道七年七月¶丙戌以淳熙三年
<pb:KR4d0233_WYG_047-3b>
十有一月壬寅朔𦵏於永嘉縣建牙鄉鵬¶飛里西華山
之原余聞東郭與金奥趙皆清獻公之族熙寧¶中清獻
公之子㞦來丞郡夫人曽大父岵從公問家法繇是<md:KR4d0233_SBCK_047-2b>¶趙
氏子姓有檢守自辟雍正霄以文名天下登進士第者
至¶今不乏夫人行應銘有自來矣余娶城南張氏實金
奥出昭¶子而下又從余游皆辭不可遂銘之曰¶
維系之光維習之臧式謹婦常無年乎何傷¶
　　　胡少賔墓誌銘
<pb:KR4d0233_WYG_047-4a>
少賔諱序姓胡氏胡氏繇婺徙温至荆湖制置司幹辦
公事¶君諱褒通判滁州君諱裒宗正少卿君諱襄兄弟
始著累贈¶其考諱觀國中散大夫妣趙氏恭人滁州君
周氏安人無子¶以幹辦君之子為後是為少賔也少賔
娶薛氏故起居舍人¶徽言之女世所稱薛士龍者其妻
弟也年四十有九以淳熙¶五年後六月丁未卒於官所
十有一月辛未歸𦵏於永嘉縣¶吹䑓鄉梅嶼山先兆之
側子男五人宗宇守寅定女四人曩¶余問學於薛士龍
<pb:KR4d0233_WYG_047-4b>
氏往往見少賔已而與鄭純全真往還全<md:KR4d0233_SBCK_047-3a>¶真雅從隠君
子游間一至城邑必食寢於少賔之家余固心¶異少賔
而未之知也前年官行在所少賔適赴調又館於余¶師
友鄭景望氏則日得與少賔處語是時少賔之從弟千
秋¶待湖州監酒闕年方少母老矣不樂其為是官使來
換縣主¶簿若尉少賔念人人擇便利將誰聽吾弟昔授
福州侯官尉¶推千秋嘗適市見宜春走卒問其族子教
授時者無恙乎曰¶既亡矣為之涕泣奔走以求歸宜春
<pb:KR4d0233_WYG_047-5a>
之喪與其父母妻孥者¶累日余始知少卿之篤行全真
之不茍合鄭薛二氏之常與¶居有以也其後益聞少賔
生平少嗜酒倔彊年三十盡捨故¶交竊聚糧走千里見
黟人所謂金先生者先生名梁之嘗為¶奉新尉一旦棄
官變衣服垢面罵市難近即所可意復危坐¶講說若經
生學士然者最善鄭全真也少賔介以見卒然相¶懽飲
之於酒家竟醉少賔盖留黟數月而後歸其所云云懐<md:KR4d0233_SBCK_047-3b>¶不以語人廼更自負恃愛惜非親黨慶唁未嘗出門巷
<pb:KR4d0233_WYG_047-5b>
獨旦¶暮與士龍孫處厚子詩相追逐上下議論士龍名
在天下士¶爭趨和其言少賔亦自立我務不為同於子
詩尤各出竒不¶相降下余頃聞滁州君初讀書天慶觀
故相秦公在永嘉聞¶其名出不意杖䇿來覘之君方讀
孟子書不為輟也秦因誦¶宋勾踐一章以感諷君君訖
其去如初旦日且不還謁秦公¶再相有以君為薦者曰
是固以三顧望人者耶滁州竟官不¶達死幹辦君以布
衣從大將岳飛定群盗僅得官以死少卿¶稍貴亦坐言
<pb:KR4d0233_WYG_047-6a>
者謂尚胡寅趙鼎之學擯十餘年不用少賔志¶益壯連
調官丁内外艱不赴晚監湖酒名字纔出未幾死矣¶胡
氏父子盖如是宗來乞銘其可無辭叙哀之乎宗盡得
外¶氏書率諸弟力學或者在兹耶銘曰¶
璞也而或以為珉佀也而或以為真徒以屈伸云誰不
冺吁<md:KR4d0233_SBCK_047-4a>¶嗟乎少賔¶
　　　承務郎陳公墓誌銘¶
始余入太學故右文殿修撰芮公為祭酒以士之有文
<pb:KR4d0233_WYG_047-6b>
行者¶職掌凡學之事而永康陳君聖嘉為選首余繇是
與聖嘉往¶還甚熟嘗語余吾父春秋髙而吾之室亡矣
因不復娶以與¶吾父同卧起者若干年豈忍一日離也
而吾猶未免於諸生¶余聞其言而感之後數嵗之官道
過永康則聖嘉取上第調¶處州州學教授遇太上皇慶
夀恩授其親承務郎父子盖¶甚樂也明年秋聖嘉忽訪
余行都衰絰面墨拊膺哭拜曰某¶不孝某不孝不能夀
先君以及於禄尚不敢死而來乞銘於¶吾子以究大事
<pb:KR4d0233_WYG_047-7a>
惟吾子惠存之余既泣弔即辭辭未就㑹罷¶官束歸又
道其州邑往往所至以其族子承議郎監左藏南¶庫公
亮之狀訪公之為人頗合且得其軼事盖自熙寧變古<md:KR4d0233_SBCK_047-4b>¶役法不以主戸敏愿之士上公給事而浮食與政者類
皆惡少¶州縣不勝其敝里居者同患之然自好非詘與
齒也公習見¶前事獨堅忍不屑去以隂平一縣之賦訟
痛自潔謹雖有督¶察之長欲求其一二過差而不可得
故能究其惠愛於乎使¶當秦漢察舉之法行其因是以
<pb:KR4d0233_WYG_047-7b>
著見必有足觀者而其志豈¶但若是哉以余知其子十
年見其休戚之變又得公行事如¶是是宜銘公諱某字
某其先自潁昌徙婺曽大父某大父某¶父某公善事親
不以家事累兄弟教子不問費雖事科舉業¶試不利不
愠與人交非軰行不輒相字於童穉未嘗施爾汝¶家甚
貧猶施及親故晚嘗杜門讀佛書間一日出比鄰歡迎¶
之訖年八十齒髪不甚衰變娶鄭氏先卒男四人志同
志節¶志質志剛二女適邵去病倪資深男孫三人女四
<pb:KR4d0233_WYG_047-8a>
人以淳熙¶五年三月某日卒明年正月某日𦵏縣之長
安鄉西山原公<md:KR4d0233_SBCK_047-5a>¶亮云而志同者聖嘉也銘曰¶
謂為無位耶子姓以貴之謂為無傳耶鄉黨以譽之兹
為其¶藏後之人易忘也而我銘著之¶
　　　叔祖母韓氏墓銘¶
夫人姓韓氏鄉先生汝翼之兄女年二十八歸我族叔
祖父¶歸二十一年而叔祖父卒𦵏所居前山之陽後二
十六年而¶夫人卒叔父某以淳熙七年十有一月吉奉
<pb:KR4d0233_WYG_047-8b>
其柩祔於山陽¶之兆盖夫人歸比𦵏嵗復庚子矣叔父
泣命某曰吾𦵏以¶故緩而今屬吾子銘之也以尚亡悔
某不逮事叔祖父不¶嘗見夫人為冢婦時事而見為母
久是時長叔姒亦惸寡家¶日落二小郎鼎盛門戸冷熱
異夫人中處與外絶獨教子讀¶書一女愛甚擇以妻國
子進士韓公禀婦子或微過但色不¶怡婦子謝已則復
常雖隣未嘗聞語笑聲者而室廬園田無<md:KR4d0233_SBCK_047-5b>¶秋毫損於叔
祖父之舊叔祖諱某字某銘曰
<pb:KR4d0233_WYG_047-9a>
余叔祖父以善士稱叔父繼以善士稱族之願其妻若
母者¶必以夫人也如之何勿銘¶
　　　馮司理墓誌銘¶
君諱施叔字孟博以淳熙六年某月某日卒於家年六
十以¶八年十月庚申𦵏於永嘉縣建牙鄉桐嶺之下娶
魏氏再娶¶薛氏三男琳瑜璋五女適吳仲洽林謙餘未
行往時吾鄉尚¶名徳貴門地士大夫不茍為婚友永嘉
如草堂先生張子充¶氏經行先生丁某父氏瑞安如唐
<pb:KR4d0233_WYG_047-9b>
奥先生林介夫氏皆名家¶也數家子弟賔客往往可稱
數君考諱光庭娶介夫之孫女¶因林氏君得從草堂諸
子學復因張氏得以其仲姊歸經行¶之孫君三嵗喪母
十五喪父家益落而迄以讀書屬文得官¶居有善譽出
有㢘績盖其所漸習異也府君且卒召林張氏<md:KR4d0233_SBCK_047-6a>¶以其子
為寄兩家合教十數年丈人課之婦女飲食衣被之¶比
君偕計書上名於禮部兩家奉酒相勞苦以為可見府
君¶地下矣余毎論婚友之不可茍於君故有感也余娶
<pb:KR4d0233_WYG_047-10a>
草堂仲¶子思豫之女則嘗教君者也既習聞其所繇成
就如是而琳¶瑜又來問學亦雅馴不煩瑜也將𦵏因述
君官政家政累千¶餘言以乞余銘余歎曰士宦不達志
不究見何足用書有以¶孤兒受教於外氏致其身以無
辱其父其可以無傳乎銘曰¶
維古論人必某出君克其家誰從得亦惟厥考好逑匹
我銘¶旌之後為則¶
　　　張忠甫墓誌銘
<pb:KR4d0233_WYG_047-10b>
忠甫為人嚴重深博善忍事鎮物絶有材智抑不使出
其氣¶貌沈沈偉然丈人也年方少連五試禮部不中授
特奏官忠¶甫每自悼不第進士雖宦達將不得與文墨
議論亡足以著<md:KR4d0233_SBCK_047-6b>¶儒效遂棄去以居養其母儀妻子是正
朋友為事盖晚而學¶詩書講誦數年既大通風人美刺
與古喪祭上下之交立教¶微意以為天下國家可推此
而理此孔門之所教而傳也益¶負其學自刻苦貴愛或
言諸朝禄以監嶽忠甫謂徒費縣官¶亡誼歴三任不食
<pb:KR4d0233_WYG_047-11a>
其祿亦不書考執母夫人黄氏之喪自飯¶含至於既窆
凡所以誠信其親者自括髪至於既祥凡所以¶哀恫其
身者質諸士喪禮無不合也初忠甫獨追古軰好繩¶俗
以已學無以寓見則時時為文章銘人父祖有諷有勸
皆¶不虚書於族姻之喪為之治衣衾棺竁絀巫佛强其
為此禁¶其為彼人頗謂怪至交口哂罵之忠甫説甚長
而未之服予¶也及見其躬行極人之所難然後翕然加
敬尊信其說有從¶之者雖不從者亦内愧莫之敢議也
<pb:KR4d0233_WYG_047-11b>
然而忠甫之言曰吾生¶不免為今人吾行豈敢為古人
吾於閭里後進隨和唯諾一若<md:KR4d0233_SBCK_047-7a>¶庸庸然吾何賢哉嗚呼
忠甫盖已顧避黽勉如此猶久而後¶與鄉人合使盡已
有耶人必且大怪宜愈難合使得其位施¶行之則必怪
之者愈衆亦愈流落不偶不得其志故忠甫一¶意忍窮
以死而非其釋然不屑於世也忠甫與其友薛士龍¶鄭
景望齊名於時而二人皆仕矣士龍一見人主語意合
且¶大用而為政者不悅去之以卒景望三入朝二十餘
<pb:KR4d0233_WYG_047-12a>
年其卒¶也位不過九卿二人嘗勉忠甫仕忠甫不應久
之而道不行¶功業不就也則未嘗不壯忠甫之决而推
遜其髙嗚呼是可¶不謂之賢歟忠甫諱淳姓張氏世永
嘉人曽祖某祖某父某¶娶潘氏休寧丞蔚之女年六十
有一以嵗之元日卒以其年¶十有一月乙酉祔𦵏於吹
臺鄉桐嶼黄夫人之兆實淳熙八¶年也二子凡几三女
適袁州州學教授潘宇進士劉嗣僖盧¶趨將𦵏潘氏曰
吾夫子之友惟陳君在且余家壻銘夫子無<md:KR4d0233_SBCK_047-7b>¶以易君者
<pb:KR4d0233_WYG_047-12b>
然則某其可辭銘曰¶
勇避而不趨人以為為異也愁苦以行之人以為為利
也我¶師古人孰今不棄也猶有鬼神殁其寧於地也¶
　　　章端叟墓誌銘¶
淳熙八年九月日陳子端已使來告章子之喪曰端叟
不幸¶旦日卒凡兩邑之諸生走相弔其自今將誰糾合
以卒業夫¶子宜聞而哀之余既泣受辭即往之其廬㑹
哭哭皆盡哀越¶月端已復來告曰端叟不幸未及有子
<pb:KR4d0233_WYG_047-13a>
以仲兄之子士則後¶𦵏日得十有二月丙午而士則也
幼不任事諸生分治其喪¶紀而端已實刻其墓敢請於
夫子余復泣受之曰是宜銘端¶叟諱用中平陽萬全人
考諱某妣周氏恣聽端叟學端叟從¶余游最久又因余
之金華依吕公伯恭之霅川依薛公士龍¶而其名遂載
於人口耳性温良汎無不愛於久故能分酸苦<md:KR4d0233_SBCK_047-8a>¶於先生
長者能受其煩辱之役於其徒相厲以學責難勸義¶定
為期㑹程式稽攷有誚惰游有罰其人嚴憚之則所謂
<pb:KR4d0233_WYG_047-13b>
江¶南書社也嗚呼死生之際可以觀人矣端叟無毫髪
氣力無¶父子兄弟可以納交又無壯子也而兩邑之士
交弔聚哭為¶之執事焉圖銘焉惟恐其有憾且遂磨滅
也是可以妄得之¶耶若是固不宜銘歟娶葉氏先卒有
二女顧言以季歸諸鄭¶氏姊之甥長托之友友合謀以
余之兄子師宇為之嫓盖端¶叟之志也銘曰¶
距江五里寺曰寳積循除而西數十步有壤隆然者吾
端叟¶之宅也止過其下考視此石
<pb:KR4d0233_WYG_047-14a>
　　　朱君佐壙誌¶
公姓朱氏諱興國字君佐温永嘉人考永妣王氏享年
五十¶以淳熙二年十有一月卒君佐娶陳氏生子輒夭
以汲為已<md:KR4d0233_SBCK_047-8b>¶後晚得光孫而君佐之喪未練又夭陳氏為
君佐之愛光孫¶也以拱源為之後三女適丁子美項敏
中陳宗淵子美宗淵¶皆嘗薦國子學亦輒不第死盖君
佐卒七年汲始克𦵏於所¶居里西山之麓且𦵏陳氏使
為志焉陳氏余族姑而宗淵之¶姑也予方哀宗淵呱呱
<pb:KR4d0233_WYG_047-14b>
二女莫適顧託於是感余姑之經紀¶朱氏置孫以綿其
祀乞言以不隕其名也喜且泣下而刻藏¶諸竁庶幾其
女不忍棄宗淵如其母然而亦以解君佐之悲¶也𦵏以
淳熙九年十有二月庚申¶
　　　宜人林氏墓誌銘¶
建炎間天子柬抜民譽之士一日而除臺諫官四人趙
鼎黎¶確沈與求而其一人監察御史諱惇禮者福州長
溪楊君也¶御史生縝今以朝奉郎致仕朝奉生興宗嘗
<pb:KR4d0233_WYG_047-15a>
為尚書郎出知¶處州徙嚴州余所為銘林氏宜人之墓
者朝奉之配嚴陵後<md:KR4d0233_SBCK_047-9a>¶母也盖名家三世矣嚴州使人謂
余曰始吾大父連以郎官¶御史召不起晚日益寠興宗
生四嵗矣而吾母死母賢可賴¶大父日夜念之不樂也
而求繼於母家是為宜人宜人雖歸¶不及大父顧託然
竟成其意有信士不能然者興宗不善為¶言猶能言一
二以圖銘於子也宜人嫁槖費且盡而劉氏姑¶死吾父
至無以買棺斂哀亂計不知所出宜人泣謂曰不有¶吾
<pb:KR4d0233_WYG_047-15b>
頭上一金釵乎鬻之而棺具興宗之為太學諸生也使
遺¶之金若干兩曰吾所紡績得此以資汝興宗之得樹
立其身¶以答元母者宜人之賜也吾父從事臨安以其
暇問養生於¶恩州李處士得其方一切屏事務自夀宜
人故清薄亦即將¶順毁飾飯菜為浮屠氏學以迄偕老
嗚呼以大父之不樂念¶此也至此而皆如其託言無咎
興宗悲不能銘若遂不銘豈¶惟宜人何以慰大父於土
中且宜人余同郡平陽縣人通奉<md:KR4d0233_SBCK_047-9b>¶大夫林公祀之季女
<pb:KR4d0233_WYG_047-16a>
嚴州考試乾道八年進士而余又辱為¶門下士夫論述
鄉黨之美與諸老先生家事以著之後世抑¶余志也宜
人二十三嵗嫁又四十五嵗卒卒一嵗若干日而𦵏¶實
淳熙九年十有一月某日女婿陳萬章孫男女四人銘¶
曰
余嘗過括蒼見其人樂道太守之賢而逮事父母¶之榮
龜井之原今為此銘孰無人心其永勿傾¶
　
<pb:KR4d0233_WYG_047-16b>
　
　
　
　
　
　
　
　止齋集卷四十七<md:KR4d0233_SBCK_047-10a>¶<md:KR4d0233_SBCK_048-1a>¶
<pb:KR4d0233_WYG_048-1a>
欽定四庫全書
　止齋集卷四十八¶　　　　宋　陳傅良　撰
