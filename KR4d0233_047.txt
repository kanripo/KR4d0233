# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.235510
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0375-047止齋先生文集-卷第四十七.
<pb:KR4d0233_SBCK_047-1a>¶
止齋先生文集卷之四十七¶
　誌銘¶
　　　徐叔楙壙誌¶
叔楙年二十二取科第始娶剡之周氏婦黨愛叔楙留之彌¶
年不使其女行叔楙客乆念其親嘗欲得余書風刺之將持¶
白其婦翁媪以乞歸余以叔楙意為書累百言道其主母老¶
矣父母日夜望叔楙以佐其歸决叔楙於是乎歸而巳病矣¶
余與叔楙同乾道八年進士是&KR0010;繇鄉貢以第者唯叔楙一¶
人里中慕恱之奉羊酒賀徐氏之門者日至他父兄皆各咎¶
其子弟謂吾之不如徐君也今叔楙調長樂主簿弗及禄又¶
去親側逾年以病歸歸之日父母為之愁苦無聊累月而叔¶
楙死嗚呼是不幸耶非耶叔楙名愧温永嘉人一子才周&KR0010;¶
以淳熈某年某月某日卒父擴帥其同年進士請墓于郡太¶
<pb:KR4d0233_SBCK_047-1b>¶
守得某鄉慈雲院之後山以某年某月某日𦵏余悲叔楙之¶
親之怨也故爲叙其才與志尚不愧於親者如此因以爲銘¶
云¶
　　　林安之壙誌¶
安之姓林氏諱居實温瑞安邑人父堯賔母王氏安之以淳¶
熈二年十月丙申卒以其卒後之六十有二日丁酉𦵏于邑¶
西偏三里之横山余既爲圖銘於東菜吕伯恭氏而壙不可¶
無識也盖安之從余㳺最乆余在城南時羣居累數百及屏¶
仙巖之陽至者盖十一而安之實先越數年寓會稽之石氏¶
藏書房至者盖百一而安之又先明年繇太學還過越安之¶
猶栖然凍餒逆旅以竢將行天台則安之束書僦僕矣余察¶
安之勤甚矣而趣好雜因辭却不與偕比至天台安之巳蹙¶
容俛立戸外以請由是不以渉事物毫抄分志而趨於學余¶
<pb:KR4d0233_SBCK_047-2a>¶
師友雖在數百里外必徃依事諸公見安之咸曰佳士佳士¶
年止三十四其𦵏也同舍生為之槨悲夫¶
　　　趙夫人墓誌銘¶
余友孫叔特將𦵏其内趙氏為余言内𫠦以克相之者而拜¶
乞銘曰昔吾母早世諸弟有尚結髮者吾父春秋髙多恙趙¶
氏年二十餘来歸事字尊穉時節其服食飲藥各以意禁𥊏¶
無堕缺不自事㳺飾惟賔𥙊之饌腆㓗必致訓齊兒女色荘¶
如文人至令僮婢則以恵及雖婦氏其行應銘敢以請按夫¶
人温瑞安東郭人鄉貢進士𦒿孫之女生三男昭子明子宣¶
子二女歸同郡士朱清何璠年五十二卒於乾道七年七月¶
丙戌以淳熈三年十有一日壬寅朔𦵏于永嘉縣建牙鄉鵬¶
飛里西華山之原余聞東郭與金奥趙皆清獻公之族熈寜¶
中清獻公之子㞦来丞郡夫人曽大父岵&KR0025;公問家法繇是¶
<pb:KR4d0233_SBCK_047-2b>¶
趙氏子姓有檢守自辟雍正霄以文名天下登進士第者至¶
今不乏夫人行應銘有自来矣余娶城南張氏實金奥出昭¶
子而下又從余㳺皆辭不可遂銘之曰¶
維系之光維習之臧式謹婦常無年乎何傷¶
　　　胡少賔墓誌銘¶
少賔諱序姓胡氏胡氏繇婺徒温至荆湖制置司幹辦公事¶
君諱褒通判滁州君諱裒宗正少卿君諱襄兄弟始著累贈¶
其考諱觀國中散大夫妣趙氏恭人滁州君周氏安人無子¶
以幹辦君之子為後是為少賔也少賔娶薛氏故起居舍人¶
徽言之女世𫠦稱薛士龍者其妻弟也年四十有九以淳熈¶
五年後六月丁未卒于官𫠦十有一月辛未歸𦵏于永嘉縣¶
吹䑓鄉梅嶼山先兆之側子男五人宗宇守寅定女四人&KR0494;¶
余問學于薛士龍氏徃徃見少賔巳而與鄭純全真徃還全¶
<pb:KR4d0233_SBCK_047-3a>¶
真雅從隠君子㳺間一至城邑必食&KR0230;於少賔之家余固心¶
異少賔而未之知也前年官行在𫠦少賔&KR0408;赴調乆館於余¶
師友鄭景望氏則日得與少賔䖏語是時少賔之從弟千秋¶
待湖州&KR0101;酒闕年方少母老矣不樂其爲是官使来換縣主¶
簿若尉少賔念人人擇便利將誰聴吾弟昔授福州侯官尉¶
推千秋嘗&KR0408;市見宜春走卒問其族子教授時者忘恙乎曰¶
既亡矣爲之涕泣奔走以求歸宜春之䘮與其父母妻孥者¶
累日余始知少卿之篤行全真之不苟合鄭薛二氏之常與¶
居有以也其後益聞少賔生平少𥊏酒倔疆年三十盡捨故¶
交竊聚糧走千里見黟人𫠦謂金先生者先生名梁之嘗爲¶
奉新尉一旦棄官變衣服垢面罵市難近即𫠦可意復危坐¶
講&KR0003;若經生學士然者最善鄭全真也少賔介以見卒然相¶
懽飲之於酒家竟醉少賔盖留黟數月而後歸其𫠦云云懐¶
<pb:KR4d0233_SBCK_047-3b>¶
不以語人廼更自&KR0018;恃愛惜非親黨慶唁未嘗出門巷獨旦¶
暮與士龍孫䖏厚子詩相追逐上下議論士龍名在天下士¶
爭趨和其言少賔亦自立我務不為同於子詩&KR0057;各出竒不¶
相降下余頃聞滁州君初讀書天慶觀故相秦公在永嘉聞¶
其名出不意杖䇿来覘之君方讀孟子書不為輟也秦因誦¶
宋勾踐一章以感諷君君訖其去如初旦日且不還謁秦公¶
再相有以君為薦者曰是固以三顧望人者耶滁州竟官不¶
逹死幹辦君以布衣從大將岳飛定群盗僅得官以死少卿¶
稍貴亦坐言者謂尚胡寅趙鼎之學擯十餘年不用少賔志¶
益壮連調官丁内外艱不赴晚&KR0101;湖酒名字&KR0138;出未㡬死矣¶
胡氏父子盖如是宗来乞銘其可無辭叙哀之乎宗盡得外¶
氏書率諸弟力學或者在兹耶銘曰¶
璞也而或以為珉佀也而或以為真徒以屈伸云誰不泯吁¶
<pb:KR4d0233_SBCK_047-4a>¶
嗟乎少賔¶
　　　承務郎陳公墓誌銘¶
始余入太學故右文殿&KR0113;撰芮公為𥙊酒以士之有文行者¶
職掌凢學之事而永康陳君聖嘉為選首余繇是與聖嘉往¶
還甚熟嘗語余吾父春秋髙而吾之室亡矣因不復娶以與¶
吾父同卧起者若干年豈忍一日離也而吾猶未免於諸生¶
余聞其言而感之後數&KR0010;之官道過永康則聖嘉&KR0145;上第調¶
䖏州州學教授遇　太上皇慶夀恩授其親承務郎父子盖¶
甚樂也明年秋聖嘉忽訪余行都衰經面墨拊膺&KR0152;拜曰某¶
不孝某不孝不&KR0014;夀先君以及扵禄尚不敢死而来乞銘扵¶
吾子以䆒大事惟吾子恵存之余既泣弔即辭辤未就會罷¶
官東㱕又道其州邑往往𫠦至以其族子承議郎&KR0101;左蔵南¶
庫公亮之狀訪公之為人頗合且得其軼事盖自熈寕變古¶
<pb:KR4d0233_SBCK_047-4b>¶
役法不以主戸敏愿之士上公給事而浮食與政者𩔗皆𢙣少¶
州縣不勝其敝里居者同患之然自好非詘與齒也公習見¶
前事獨堅忍不屑去以隂平一縣之賦訟痛自㓗謹雖有督¶
察之長欲求其一二過差而不可得故䏻䆒其恵愛扵乎使¶
當秦漢察舉之法行其因是以著見必有足&KR0026;者而其志豈¶
但若是哉以余知其子十年見其休戚之變又得公行事如¶
是是冝銘公諱某字某其先自頴昌徙婺曾大父某大父某¶
父某公善事親不以家事累兄弟教子不問費雖事科舉業¶
試不利不愠與人交非軰行不&KR0186;相字於童穉未嘗施爾汝¶
家甚貧猶施及親故晚嘗杜門讀佛書間一日出比鄰&KR0172;迎¶
之訖年八十齒髮不甚衰變娶鄭氏先卒男四人志同志莭¶
志質志剛二女&KR0408;邵去病倪資深男孫三人女四人以淳熈¶
五年三月某日卒明年正月某日&KR0830;縣之長安鄊西山原公¶
<pb:KR4d0233_SBCK_047-5a>¶
亮云而志同者聖嘉也銘曰¶
謂為無位耶子姓以貴之謂為無傳耶鄊黨以譽之兹為其¶
蔵後之人易忘也而我銘著之¶
　　叔祖母韓氏墓銘¶
夫人姓韓氏鄊先生汝翼之兄女年二十八㱕我族叔祖父¶
歸二十一年而叔祖父卒塟𫠦居前山之陽後二十六年而¶
夫人卒叔父某以淳熈七年十有一月&KR0123;奉其柩祔于山陽¶
之兆盖夫人㱕比葬&KR0010;復庚子矣叔父泣命　某曰吾塟以¶
故緩而今屬吾子銘之也以尚亡悔　某不逮事叔祖父不¶
嘗見夫人為冢婦時事而見為母乆是時長叔姒亦惸寡家¶
日落二小郎䁀盛門户冷熱異夫人中䖏與外絶獨教子讀¶
書一女愛甚擇以妻國子進士韓公禀婦子或㣲過但色不¶
怡婦子謝已則復常雖隣未嘗聞語𥬇聲者而室廬園田無¶
<pb:KR4d0233_SBCK_047-5b>¶
秋毫損於叔祖父之舊叔祖諱某字某銘曰¶
余叔祖父以善士稱叔父&KR0071;以善士稱族之願其妻若母者¶
必以夫人也如之何勿銘¶
　　　馮司理墓誌銘¶
君諱施叔字孟博以淳熈六年某月某日卒于家年六十以¶
八年十月庚申𦵏于永嘉縣建牙鄉桐嶺之下娶魏氏再娶¶
薛氏三男琳瑜璋五女&KR0408;吴仲洽林謙餘未行徃時吾郷尚¶
名徳貴門地士大夫不苟為婚友永嘉如草堂先生張子𠑽¶
氏經行先生丁某父氏瑞安如唐奥先生林介夫氏皆名家¶
也數家子弟賔客徃徃可&KR0091;數君考諱光庭娶介夫之孫女¶
因林氏君得從草堂諸子學復因張氏得以其仲姊歸經行¶
之孫君三&KR0010;䘮母十五䘮父家益落而迄以讀書屬文得官¶
居有善譽出有㢘績盖其𫠦漸習異也府君且卒召林張氏¶
<pb:KR4d0233_SBCK_047-6a>¶
以其子為&KR0009;兩家合教十數年丈人課之婦女飲食衣&KR0013;之¶
比君偕計書上名于禮部兩家奉酒相勞苦以為可見府君¶
地下矣余毎論婚友之不可苟於君故有感也余娶草堂仲¶
子思豫之女則嘗教君者也既習聞其𫠦繇成就如是而琳¶
瑜又来問學亦雅馴不煩瑜也將𦵏因述君官政家政累千¶
餘言以乞余銘余嘆曰士䆠不逹志不究見何足用書有以¶
孤兒受教于外氏致其身以無辱其父其可以無傳乎銘曰¶
維古論人必某出君克其家誰從得亦惟厥考好逑匹我銘¶
旌之後為則¶
　　　張忠甫墓誌銘¶
忠甫為人嚴重深博善忍事鎮物絶有材智抑不使出其氣¶
貌沈沈偉然丈人也年方少連五試禮部不中授特奏官忠¶
甫每自悼不第進士雖䆠逹將不得與文墨議論亡足以著¶
<pb:KR4d0233_SBCK_047-6b>¶
儒效遂棄去以居養其母儀妻子是正朋友爲事盖晚而學¶
詩書講誦數年既大通風人羙刺與古䘮𥙊上下之交立教¶
微意以爲天下國家可推此而理此孔門之𫠦教而傳也益¶
&KR0018;其學自刻苦貴愛或言諸朝禄以&KR0101;嶽忠甫謂徒費縣官¶
亡誼歴三任不食其禄亦不書考執母夫人黄氏之䘮自飯¶
含至于既窆凢𫠦以誠信其親者自括髮至于既祥凢𫠦以¶
哀恫其身者質諸士䘮禮無不合也&KR0004;忠甫獨追古軰好䋲¶
俗以已學無以寓見則時時爲文章銘人父祖有諷有勸皆¶
不虚書於族姻之䘮爲之治衣衾棺竁絀巫佛強其爲此禁¶
其爲彼人頗謂恠至交口哂罵之忠甫&KR0003;甚長而未之服予¶
也及見其躬行極人之𫠦難然後翕然加敬尊信其&KR0003;有從¶
之者雖不從者亦内愧莫之敢議也然而忠甫之言曰吾生¶
不免爲今人吾行豈敢爲古人吾於閭里後進随和唯諾一若¶
<pb:KR4d0233_SBCK_047-7a>¶
庸庸然吾何賢哉嗚呼忠甫盖己顧避黽勉如此猶乆而後¶
與鄉人合使盡巳有耶人必且大恠冝愈難合使得其位施¶
行之則必恠之者愈衆亦愈流落不偶不得其志故忠甫一¶
意&KR0216;窮以死而非其釋然不屑於世也忠甫與其友薛士龍¶
鄭景望齊名於時而二人皆仕矣士龍一見人主語意合且¶
大用而為政者不恱去之以卒景望三入朝二十餘年其卒¶
也位不過九卿二人嘗勉忠甫仕忠甫不應久之而道不行¶
功業不就也則未嘗不壯忠甫之决而推遜其髙嗚呼是可¶
不謂之賢歟忠甫諱淳姓張氏世永嘉人曾祖某祖某父某¶
娶潘氏休寜丞蔚之女年六十有一以&KR0010;之元日卒以其年¶
十有一年乙酉祔𦵏于吹䑓鄉桐嶼黄夫人之兆實淳熈八¶
年也二子凢几三女&KR0408;𡊮州州學教授潘宇進士劉嗣僖盧¶
趋將𦵏潘氏曰吾夫子之友惟陳君在且余家壻銘夫子無¶
<pb:KR4d0233_SBCK_047-7b>¶
以易君者然則某其可辭銘曰¶
勇避而不趨人以為為異也愁苦以行之人以為為利也我¶
師古人敦今不棄也猶有&KR0017;神殁其寜于地也¶
　　　章端&KR0369;墓誌銘¶
淳熈八年九月日陳子端巳使来告章子之䘮曰端叟不幸¶
旦日卒凢兩邑之諸生走相弔其自今將誰紏合以卒業夫¶
子宜聞而哀之余既泣受辭即徃之其廬會&KR0152;&KR0152;皆盡哀越¶
月端已復来告曰端&KR0369;不幸未及有子以仲兄之子士則後¶
𦵏日得十有二月丙午而士則也㓜不任事諸生分治其䘮¶
紀而端已實刻其墓敢請於夫子余復泣受之曰是宜銘端¶
&KR0369;諱用中平陽萬全人考諱某妣周氏恣聴端叟學端叟從¶
余游最乆又因余之金華依吕公伯㳟之霅川依薛公士龍¶
而其名遂載於人口耳性温良汎無不愛於乆故&KR0014;分酸苦¶
<pb:KR4d0233_SBCK_047-8a>¶
扵先生長者能受其煩辱之役扵其徒相厲以學責難勸義¶
定爲期㑹程式稽攷有誚惰㳺有罰其人嚴惮之則所謂江¶
南書社也嗚呼死生之際可以觀人矣端叟無毫髪氣力無¶
父子兄弟可以納交又無壯子也而两邑之士交吊聚&KR0152;爲¶
之執事焉圖銘焉惟恐其有憾且遂磨㓕也是可以妄得之¶
耶&KR0002;是固不冝銘歟娶葉氏先卒有二女顧言以季歸諸鄭¶
氏姉之甥長托之友友合謀以余之兄子師宇爲之嫓盖端¶
叟之志也銘曰¶
距江五里寺曰寳積循除而西數十歩有壌𨺚然者吾端叟¶
之宅也止過其下考視此石¶
　　　　朱君佐壙識¶
公姓朱氏諱興國字君佐温永嘉人考永妣王氏享年五十¶
以淳熈二年十有一月卒君佐娶陳氏生子輙天以汲爲已¶
<pb:KR4d0233_SBCK_047-8b>¶
後晚得光孫而君佐之䘮未練又夭陳氏為君佐之愛光孫¶
也以拱源為之後三女適丁子羙項敏中陳宗渊子羙宗渊¶
皆嘗薦國子學亦輙不第死盖君佐卒七年汲始克葬于所¶
居里西山之麓且葬陳氏使為志焉陳氏余族姑而宗渊之¶
姑也予方哀宗淵&KR0561;&KR0561;二女莫適顧託於是感余姑之經紀¶
朱氏置孫以綿其祀乞言以不隕其名也喜且泣下而刻藏¶
諸竁庻㡬其女不忍棄宗淵如其母然而亦以觧君佐之悲¶
也葬以淳熈九年十有二月庚申¶
　　　　冝人林氏墓誌銘¶
建炎間天子柬㧞民譽之士一日而除䑓諌官四人趙䁀黎¶
&KR0192;沈與求而其一人&KR0101;察御史諱惇禮者福州長溪楊君也¶
御史生縝今以朝奉郎致仕朝奉生興宗嘗為尚書郎出知¶
處州徙嚴州余所為銘林氏冝人之墓者朝奉之配嚴陵後¶
<pb:KR4d0233_SBCK_047-9a>¶
母也盖名家三世矣嚴州使人謂余曰始吾大父連以郎官¶
御史召不起晚日益窶興宗生四&KR0010;矣而吾母死母賢可頼¶
大父日夜念之不樂也而求継於母家是爲冝人冝人雖歸¶
不及大父顧託然竟成其意有信士不能然者興宗不善爲¶
言猶能言一二以圖銘於子也冝人嫁橐費且盡而劉氏姑¶
死吾父至無以買棺歛哀亂計不知所出冝人泣謂曰不有¶
吾頭上一金&KR0107;乎鬻之而棺具興宗之爲太學諸生也使遺¶
之金若干两曰吾所紡績得此以資汝興宗之得樹立其身¶
以荅元母者冝人之賜也吾父從事臨安以其暇問養生於¶
恩州李處士得其方一切屏事務自夀冝人故清薄亦即將¶
順毀飾飯菜爲浮屠氏學以迄偕老嗚呼以大父之不樂念¶
此也至此而皆如其託言無咎興宗悲不能銘&KR0002;遂不銘豈¶
唯宜人何以慰大父於圡中且冝人余同郡平陽縣人通奉¶
<pb:KR4d0233_SBCK_047-9b>¶
大夫林公祀之季女嚴州考試乾道八年進士而余又辱為¶
門下士夫論述鄉黨之羙與諸老先生家事以著之後世抑¶
余志也冝人二十三&KR0010;嫁又四十五&KR0010;卒卒一&KR0010;若干日而𦵏¶
實淳熈九年十有一月某日女婿陳萬章孫男女四人銘¶
曰　余嘗過括蒼見其人樂道太守之賢而逮事父母¶
之榮龜井之原今為此銘孰無人心其永勿傾¶
止齋先生文集卷之四十七¶
<pb:KR4d0233_SBCK_047-10a>¶
