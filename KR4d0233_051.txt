# -*- mode: mandoku-view -*-
#+TITLE: 止齋集
#+DATE: 2015-09-23 10:23:03
#+PROPERTY: JUAN 51


　　行狀¶
　　　右奉議郎新權發遣常州借紫薛公行狀¶
　　　　曽祖庠皇不仕¶
　　　　祖强立皇任江寧府觀察推官累贈左光禄
　　　　大夫¶
　　　　父徽言皇任起居舍人
<pb:KR4d0233_WYG_051-1b>
公諱季宣字士龍姓薛氏其先世家河東後徙福之長
溪㢘¶村至唐補闕令之後又自㢘村徙永嘉而光禄公
始顯四子¶司封郎中嘉言敷文閣待制弼及舎人皆第
進士昌言為婺¶州通判舎人從胡文定先生學以丞相
趙公鼎薦仕於朝秦¶公檜相定和議舎人廷爭移晷中
寒疾以卒母胡氏安人後¶十三日亦卒公六嵗而孤撫
於待制伯父長任以官公從待¶制宦游四方尚及見故
老聞建炎紹興初將相大臣趙張韓<md:KR4d0233_SBCK_051-1b>¶岳諸公事有當世
<pb:KR4d0233_WYG_051-2a>
志而樂道其人年十七荆南安撫孫汝翼¶辟書寫機宜
文字孫氏藏書多公一意講說紬繹絶不治科¶舉業有
隠君子袁溉道潔少學於河南程先生聞蜀薛叟名¶求
得之道潔繙六經諸史以觀叟叟笑曰子學博而寡要
其¶相授受嚴約盖如此湖湘間皆髙仰道潔公師事焉
繇是益¶務自斂制充養蜀制置蕭振辟公為屬部將有
狠訴統制者¶公當以犯階級法幕中或論縱之公以軍
政爭不克謝去盡¶其禄直買蜀書以歸為鄂州武昌令
<pb:KR4d0233_WYG_051-2b>
故太尉劉公錡鎮鄂渚¶公論武昌形勢直淮蔡今見戸
三千五百弓級財五十人土¶軍十有九人宜早為備因
陳屯田分戍保伍以寛民力之策¶㑹有㫖營田一卒二
十畆縣官盡征之公告鄂守宋佀孫¶曰是非漢屯田之
謂漢兵民也使之就田豈曰不可今非惰¶游不從軍彼
不素知田家事驅之縁畆必不樂曩時王彦營<md:KR4d0233_SBCK_051-2a>¶田湖外
遣二十將潰者十有八而况盡征之乎且齊民在野¶環
營以軍殆必爭利成閔益戍夏口公曰宜戍武昌備申
<pb:KR4d0233_WYG_051-3a>
蔣¶故樞宻使汪公澈宣諭江淮公上書言自權臣執國
柄士氣¶索然趙張之放莫敢尚徳岳飛之死莫敢趨功
今卒有意外¶之虞誰其禦之因論邊事甚悉及營田宜
亟罷嵗餘敵犯襄¶陽而還兵圍蔣甚急汪公問策安出
公白以蔡要害得蔡則蔣¶圍自解成閔克蔡蔣兵果遁
於是敵東道軍傅合肥王權退¶次柘臯李顯忠亦不利
却成閔東為援公又白蔡不可失若¶乘勝拔潁昌道陳
汝直趨大梁則廬兵不戰可屈捨蔡援廬¶是棄投機之
<pb:KR4d0233_WYG_051-3b>
㑹為連雞之栖淮沔虚矣又曰敵空國來㓂苻¶秦故計
也今我不可復戰惟當畫江固守而以竒兵遮擊脊¶尾
阻前顧後勢且自沮輿尸一决其禍必大初公試邑年
甚¶少方天下無事豫陳邊備諸公唯唯未遑也居無何
邊吏倉<md:KR4d0233_SBCK_051-2b>¶卒興發騷然柴桑遷孔子宫避戍將嘉魚壊學
宫繕壁壘江¶湖間稍騖於武事矣公顧以和糴賤傷農
三白郡解印綬去¶為奏罷糴乃已比㓂至蘄黄以南列
邑無寧居守令竊議内¶徙宦江湖者歸孥相望於道公
<pb:KR4d0233_WYG_051-4a>
廼誼死守不去與民期曰吾¶家即汝家一旦有急吾與
若偕死敵民亦自矜奮三分其衆¶更壁縣下二總首帥
輕舟守安樂口白鹿磯且乞師於汪公¶得甲三百樓船
十艘氣聲張甚渡江來歸者數千家江西恃¶以無恐諸
公繇是翕然稱慕交章繼薦汪公虚幕府官以待¶比其
入也欲以公朝行在所轉運判官王逖劾罷信陽守¶檄
攝軍事既解縣爭欲辟留滿考改官公並辭不受其後
營¶田二十卒田二頃嵗得穀六百石廪錢乃七十三萬
<pb:KR4d0233_WYG_051-4b>
米一百八¶十石闊逺或數百里一壯馬負二石穀從以
騎士詣大軍其¶費視民間買穀價相若士苦之往往道
棄穀去又壅民之水<md:KR4d0233_SBCK_051-3a>¶利而掩其善田州縣莫敢如何營
田終廢金亮既斃明年蔡¶果不守尋復議和朝廷於此
亦棄唐鄧封略止於沔南矣¶蓋一如公言公治縣事為
之經必曲折盡人心不茍作差役¶宿戒里胥披籍次第
條二十餘家未差已差别為行且疏其¶强弱某堪一役
某堪再役於其末自任某人某嵗月序當¶役以付案案
<pb:KR4d0233_WYG_051-5a>
任之付録事録事任之乃差差已有訟不均舉¶其籍俾
訟者自覆視伍民五家為保二保為甲六甲為隊若¶干
隊為總不以其鄉分畫惟地之形便諸總旗各為色槍
仗¶皆中度舎姦有禁詰盗有賞其以廵徼遇非常死事
者為棺¶賵之復其家田若干租三嵗總首得與令相問
報專達不闗¶縣胥廵尉非縣檄毋得擅征甲士在邑五
日一閱官賦之糧¶而賞其最鄉惟所欲偶習於總首之
射圃毋贅聚其為士若¶大姓附編存之勿藉俾輸財與
<pb:KR4d0233_WYG_051-5b>
力佐治戎器其將輸信陽也<md:KR4d0233_SBCK_051-3b>¶凡一千八百人致米九百
石行必為陳日暮各以部曲相地¶頓舎以槍為壁鳴刁
斗設伏公食飲卧興自同役夫醫護病¶者不偕至不宿
府檄治砦屋百數區泝流二千三百餘里程¶日立辦公
借材於縣人度長圍大而加償之賦鄉挽舟而五¶分之
以居者之四共行者之一匠人亦各俾一鄉償其僦費¶
舊財賦名色異為籍雜不可省察為都籍以提出入之
要鈎¶摭侵姦以除無名之斂諸案事以其劇易分日久
<pb:KR4d0233_WYG_051-6a>
近為旁行¶譜每以日加申稽知其决否故不决宿吏於
次抄積不銷為¶走厯日掲其名數以便主簿者之鈎攷
而因察其惰民頼其¶便凡公意趣鄉輒鼔舞從之豪民
衛仲堅王安道更數令不¶能役及是以次受代安道語
人曰失今不為焉能頫首他令¶創鄂營八百架總隊請
分事公約剪伐某所茅某所木竹應¶日而集縣有鍾吳
二盗魁大府屢設方略永不能得公以諉總<md:KR4d0233_SBCK_051-4a>¶首王宗元
竟諭吳降之為買田屋改業為民鍾滋甚俄斬之¶而至
<pb:KR4d0233_WYG_051-6b>
信陽之役選徒鄉屬而邑二隊首固請從曰吾知縣出¶
矣吾何敢處是役也露次不驚訖歸不惰道邊梨棗下
無跡¶邊民謂閱過軍多矣未有若此肅者他所區處民
吏皆化服¶類此調婺州司理參軍居五年用樞宻使王
公炎薦召公懇¶求之官不報於是上在位七年矣入對
進三說一審政本¶躬細務觀鞍馬以權為經本末倒植
况動煩宸衷國論靡定¶權移近宻衮職日輕降人侍從
之虞毬獵固寵之術意有所¶偏患生不察願陛下以静
<pb:KR4d0233_WYG_051-7a>
養恬略小圖大遴三公之選責¶以進人才張紀綱延端
直之士與之講問學求治道歸有¶司之常務屏馳騁之
細娛沉潜待時安往不濟其二冗官冗¶兵周官惟六漢
别九卿自東都有尚書六部唐置内諸司使¶増員浸多
有職盖寡諸路帥臣在古州牧國朝以來置轉<md:KR4d0233_SBCK_051-4b>¶運使副
判官提㸃刑獄提舉常平茶鹽總領市舶坑冶茶馬¶諸
司屯駐之軍又别置都統制牧伯之任分為五六而州
之¶知通縣之令佐不相統臨各行其意臣之所謂冗官
<pb:KR4d0233_WYG_051-7b>
此也唐¶方鎮之兵今廂軍是周世宗及太祖皇帝増置
禁旅今禁¶衛與諸州禁軍是神宗皇帝立將兵之法今
帥藩係將禁軍¶是太上皇帝收諸將麾下作三衙御前
諸軍今大軍是四¶者之外復有弓手土軍役兵今為大
軍勝戰將兵而下廢為¶𨽻役臣之所謂冗兵此也茍得
其道更張不驚顧陛下處¶之何如毋憚難也其三虚稅
武昌絶戸屋租屋亡而租在徳¶安岳飛牛租牛亡而租
在永嘉海溢濵鹵之田田亡而租在¶凡此宜悉蠲除以
<pb:KR4d0233_WYG_051-8a>
惠貧下當是時上志在中原王公炎方¶數進見語合驟
登用薦公甚力公未至則謝曰聖上天資¶英特群臣亡
將順緝熙之具幸得遭時不能格心正始以建<md:KR4d0233_SBCK_051-5a>¶中興之
業徒僥倖功利夸言以眩聽今俗皆曰中庸大學陳¶編
厭聞然物不兩大心無兼慮天地之道忽略根本而奔
走¶軍旅之間舛先後之序而却施之雖復中夏猶無益
也比至¶王公再見縱談邊閫事公曰既曰論兵竊嘗評
以孫子始計¶之書未見其可方今人人異意不可謂道
<pb:KR4d0233_WYG_051-8b>
災異數起不可謂¶天以江左爭中原不可謂地以貪御
驕不可謂將將不恤士¶士不安將不可謂法集一圖九
古人寒心求之時賢誰能辨¶之况今三衙御前舊卒略
盡江南白丁何以持久常米錢米¶在所虚數以此饋師
其能繼乎兵驕民困或未免蕭墻之悔¶即幸勝之方上
勞廟筭伏惟以仁義紀綱為本至於用兵¶請俟十年之
後如曰上獨斷耳去位可也又曰天長可以入¶維揚清
流可以向六合淝水可以下合肥北峽之隘廬江之¶徑
<pb:KR4d0233_WYG_051-9a>
武昌之近新息秭歸之北商於子午南達梁洋岷洮東
近威<md:KR4d0233_SBCK_051-5b>¶茂用兵所徑忽不之備然而獻計者但曰無患非
偷則狂有¶㫖改宣義郎差知平江府常熟縣明年大臣
數言上復¶召審察公固辭其友人秘書省正字劉朔以
君命相風厲公¶雅意㢘恥道鮮自一介不宜菲薄遂白
丞相陳公俊卿曰周公¶寧以戱封諸侯開成王不敢玩
人之心鄼侯身追亡將移漢¶祖嫚士之習古人格君之
業於是乎在有如假令以匹夫之¶節一感上意亦足以
<pb:KR4d0233_WYG_051-9b>
報陳丞相免虞公允文相益趣發不¶懈自召命下公請
之任六七不報又請奉祠不報積十有八¶月而後就道
至數日則欲引去侍從有留行者除大理寺簿¶方虞公
銳意於事一時言利言兵自衒鬻者甚衆守經不阿¶或
被罷斥公見之晚猶冀幸一改聽始從容引番吾君說
趙¶相國公仲連事諷以功業缺然咎在進賢未廣置助
不善丞¶相亦矍然為敬頃之乃反覆切論徼功太速興
事太輕速無<md:KR4d0233_SBCK_051-6a>¶逺橅輕則中廢經濟天下當與天下士圖
<pb:KR4d0233_WYG_051-10a>
之鄙夫嗜利自市¶試跡前事今皆反繆願公易慮勉終
毋為後悔㑹江湖荐饑¶民流淮甸邊州又有言歸正人
相屬者上命帥臣漕臣共¶安集之逾月奏不至丞相召
公問所當施行俾條列將議遣¶使公惶恐謝不敏且淮
事難踰度固以問因疏數端一責成¶帥漕毋以遣使使
者所過州宿留循行未周已及春夏二新¶民未見便輒
勞苦州縣百役為是懐故鄉無長居之心似宜¶略如孫
吳屯田都尉故事自立營壁他繇使勿與三宜先定¶要
<pb:KR4d0233_WYG_051-10b>
束誠以闢地而已縣官一無利焉悉以故陜西弓箭手
法¶復其租四嵗穀既登漕司致布帛茶鹽凡民所須率
令穀價¶視物價稍昂以傳糴就藏屯所為後備因言若
辟屬吏若移¶用錢米若括隠田兹事體大必遣使非選
擇重臣持節漕帥州¶縣何以協使翊日有㫖以公將命
淮西公即言流民或前散<md:KR4d0233_SBCK_051-6b>¶寓山谷依人姓聞今使者出
必相擕待聚城邑仰食於縣官¶卒有累萬之衆將安取
給且請以淮西諸州縣係省不係省¶錢一得以便宜調
<pb:KR4d0233_WYG_051-11a>
度朝廷尚難之公重謝不敏尋得㫖以¶見錢米一萬緡
二萬石行不足用聽次第以聞是嵗乾道七¶年也十有
二月八日公至合肥明年正月抵齊安布宣天¶子勞來
徳意分遣才謹吏循問大抵安豐以東來者略已𨽻¶主
戸矣即撫勿徙沙窩以南稍稍未有適鄉公親履阡陌
間¶審度山澤曠地以為合肥廢圩可因以設險斷柵江
保巢湖¶而舊黄州古邾城也路直垂瓠置莊旁近異時
冦不能潜師¶徑度廼與安撫趙善俊修復三十六圩且
<pb:KR4d0233_WYG_051-11b>
於舊黄東北置二¶十有二莊居之凡合肥戸三百四十
有四口一千九百九十¶有六勝耕夫八百一十有五為
田三百七頃八十有四畆齊¶安戸三百四十有一口二
千一百一十有一勝耕夫六百一<md:KR4d0233_SBCK_051-7a>¶十有四為田四百四
十有四頃五十二畆率戸屋二間二夫¶牛一頭犂耙鉏
鍬鑊鎌刀如牛數三牛犂刀一每年二轆軸¶一車其受
田人種子錢五千其家以口老壯少為差賦米及¶秋止
凡費錢緡二萬米石六千而夀春歸正及自古若為𨽻
<pb:KR4d0233_WYG_051-12a>
農於大姓者亡慮振業三千八百餘家要約明具器用
便利¶廬舎有伍疆埸端正場圃牢牧陂溝路橋悉皆治
修病醫死¶𦵏所謁輒得遷如歸居廼請還始入臣白遣
數人各試其備¶邊計畫往往設飾為辭以上功八子雖
不盡然之姑惟闊¶略庶幾或報効公之行也至固始求
所謂北歸人者凡一百¶十有二家皆土著數年而新附
者才五家光守宋端友更以¶舊戸比新戸詭為奏甚者
賊殺歸人掠其善馬公即劾奏端¶友謾蔽時端友進寘
<pb:KR4d0233_WYG_051-12b>
環列根柢連附不可撼動人皆危公奏¶上天子獨怒下
其事於理將窮竟問治端友暴以憂死繇<md:KR4d0233_SBCK_051-7b>¶是頗疑邊臣
亡狀而所白遣大臣類無欲得事情之意於公¶齊安之
請還也命覈麥田留累月覈已又命視鐡錢事公歸¶對
卒展罄所見聞復上首論州縣田簿甚具而淮地實不¶
加闢臣諏其故大抵主戸占田一畆數頃輸租僅斗斛
耳而¶履其産彌日不徧既不能自耕又害他人耕何以
聚人保境¶宜合剗請以徠逺民來者務得居者患失主
<pb:KR4d0233_WYG_051-13a>
客力競將無曠¶土再論今邊郡田野荒蕪勸墾文具總
首空設蒐除茍簡循¶淮而南則有和糴則有鐡炭則有
建康草料之征勞逺虚邊¶以資江左守將數易以苛繼
苛一郡三邑二令䏊憒險阨非¶一不過合肥歴陽居巢
三戍夫以陛下規畧而稽誤至此¶或者外治不可成歟
臣愚妄意推本自夫不計而謾為而後¶外以鹵莽報不
思而出令而後外以難行寢號為責實未免¶徇名則趣
辨皆徇名之人志在大功却規小利則迎合皆規<md:KR4d0233_SBCK_051-8a>¶利之
<pb:KR4d0233_WYG_051-13b>
軰誕謾者敗而不誅諛悅者察而不去言既上壅人多¶
自營宵旰十年觀今何補臣謂内治不修無以整外惟
望責¶宰輔以坐論其原收賢材以博圖其緒兼聽虚受
以通壅閼¶朝廷正則疆埸理矣唯陛下留神三論左右
之人為欺¶囊槖邇為援則逺堅大為間則小肆彼其伺
候辭色占揣意¶鄉開闔將迎莫狀其巧託正以行邪偽
直以售佞薦退人物¶曽非誦言游揚中傷乃自不意一
旦孚號揚廷雖出睿斷¶喜怒氣燄已歸私門齊威之强
<pb:KR4d0233_WYG_051-14a>
不在阿即墨大夫之誅賞而¶在毁譽者之刑毁譽無證
刑不行焉胡能禁欺陛下誠幸聽¶臣無自立我收骨鯁
棄軟熟察此非難廼悉數骨鯁軟熟情¶狀上極開納讀
奏至齊威事進曰臣觀近政非無阿即墨¶之斷奈何毁
譽之人自若上曰正待理㑹公益口疏治邊¶非是曰買
馬亡幾習至盗馬敵將寄聲問故卒索歸之國<md:KR4d0233_SBCK_051-8b>¶家何至
乏此而自傷體若是詔即罷買又曰日城淮郡以¶臣觀
之未知守所合肥板榦方立中使督視卒卒成之廼者
<pb:KR4d0233_WYG_051-14b>
臣行過郡一夕風雨墮樓五堵歴陽尚壁缺而居巢庳
陋如¶故廼聞有靡緡錢鉅萬而成城四十餘丈者陛下
安取此¶乎上問千秋澗何若對曰始臣行時方冬水落
澗不勝舟¶比歸夏潦時至江澗合流渺然矣是將焉用
上曰澗亦險¶要對曰若以兵法言之漸車之水足以制
敵藉此為險無乃¶不可又曰外事無足道咎根不除抑
臣深憂左右近侍隂擠¶正士而陽浮稱道陛下誠聖明
儻因貌言萬一垂聽臣恐¶石顯王鳳鄭注之智中也又
<pb:KR4d0233_WYG_051-15a>
曰近或以好名棄士臣伏思念¶好名特為臣子學問之
累人主為社稷計唯恐士不好名誠¶人人好名畏義何
鄉不立上悅連言極是於所汲引士皆¶旌賞先是上即
道遷公兩官又除寺正有自邊來覲者則<md:KR4d0233_SBCK_051-9a>¶曰薛某凡可
為國知無不為而又注意傾洽以聽罷行如響¶故諱缺
失者相目矣數日除知湖州朝辭劄子論科折不明¶示
數輸送不即除籍及祖家分鎮强邊之法曰陜西為五¶
而統於永興河北為三而統於大名有塘濼方田稻田
<pb:KR4d0233_WYG_051-15b>
榆塞¶為之險城堡寨鋪為之防弓箭社弓箭手畨族熟
戸為之羅¶落他路迭戍悉受節度幕府州縣難所辟差
自种折二氏外¶别帥則以三衙若三司使都轉運使為
之能績效驗入備政¶府夫地分則守固勢連則情不隔
權壹則足以有為賞明則¶知勸光堯中興沿邊置鎮茶
鹽之外舉推與之將以固圉計¶亡易此臣願按行成憲
衆逮鎮守統帥輿帥不限文武忠智是¶使且無拘(闕/)文
無要小利無以日月為斷卒章尤剴切曰¶方今諛媚成
<pb:KR4d0233_WYG_051-16a>
俗舉世尚同汎觀設施讙曰盡善偏辭先入異¶議不繼
百辟盈庭幾成孤立是日奏罷上留語良久公將<md:KR4d0233_SBCK_051-9b>¶退特
温辭寵藉之大㫖謂書生姑息而辦事者以苛為能煩¶
卿輔郡冀以中道理之公對曰臣學於師以事陛下唯
中¶道爾上曰如此朕復何憂公至郡踰月戸部奏言諸
州經¶總制錢皆出場務酒稅雜錢分𨽻以納今多隠餘
分𨽻不盡¶得自便恣用請更為今監司給厯州縣以凡
日收錢摭實係¶厯分𨽻否則劾聞令下吏相顧莫敢建
<pb:KR4d0233_WYG_051-16b>
明者公獨首奮為當¶路言之其畧曰舊額凡雜納錢以
十分為率分𨽻四為糴本¶六為係省錢其後廼始増以
二分分𨽻總制錢是時州縣未¶病之也然亦寖尋於奇
羨矣久之乃裒羨錢校數嵗之最為¶額以十分分𨽻之
七為總制増稅三為在州錢愈非舊比也¶復積有上供
月樁大兵打船修船六分贍軍移用降本竹木¶等錢科
色不勝繁矣而𨽻額如故既不足以應計且嵗費彌¶廣
郡用彌匱由此場務鑿空以取贏雖有奉法吏思以寛
<pb:KR4d0233_WYG_051-17a>
弛<md:KR4d0233_SBCK_051-10a>¶予民而不得騁若復𨽻額外之征掇其强半官吏自
救不給¶民病甚矣且以湖之都務糴本係省初為錢二
十三萬五千¶六百有竒自總制之起為錢五萬八千九
百有竒與故合猶¶日課二十九萬四千餘錢而已重以
七分増稅為錢三十五¶萬三千七百有竒又重以上供
若大兵之須凡四十萬八千¶錢有竒使今且共得八十
萬錢以充入經總制之額其餘為¶上供諸雜須錢且患
若不足况不盈此鄉所謂係省在州之¶數悉闕亡有約
<pb:KR4d0233_WYG_051-17b>
此推見他筦庫盡然郡將安仰如不得已宜¶以日收錢
先樁上供諸雜須之餘廼係厯分𨽻庶或可行不¶然不
敢奉詔版曹恚建郡胥俾持條法詣曹自觧公辨益¶力
臺諫官感發相繼疏爭之上廼寢前奏湖無苗米饟軍¶
嵗糴七萬一千五百餘石為緡錢二十一餘萬自添差
武臣¶路(闕/)下至進勇効士一百七十有一員軍員五百
三十有一<md:KR4d0233_SBCK_051-10b>¶人其廪稍為緡錢距二十萬以他經費合往
嵗凡用緡錢五¶十二餘萬舊制烏程歸安二縣折丁錢
<pb:KR4d0233_WYG_051-18a>
嵗十三萬緡七年有¶㫖减折丁錢大半其已全輸者聽
以明年除之是嵗所¶失亡十有餘萬而大農和糴六萬
石以銀交子髙估徒欲用¶錢二千省得米一石郡不忍
裁市直則當補錢萬六千緡僦¶載之費不與焉益以就
禄八十有三人(闕/)啻為緡錢二萬明¶年郊視進獻賚予
之幣齎亦以二萬數凡増費十萬三¶千餘緡以亡加増
大都缺緡錢十有五萬公曰是雖劉晏¶將奈何亟請於
朝乞以市直償民糴乞以折帛紬絹錢¶撥除折丁錢乞
<pb:KR4d0233_WYG_051-18b>
汰軍改徙寛郡乞節冗長差授在郡裁三四¶月自抗論
分𨽻後執拒大事累數端日與權貴征利者為敵¶雖或
依或違郡民少蘇而不能平者滋衆獨𨽻天子簡記¶所
以見覆護甚至始公嘗薦某人有材識他日某官缺員
宰<md:KR4d0233_SBCK_051-11a>¶執擬數姓名以進竟擢某人為之郡丞趨時好干政
引章避¶之為是他丞嘗遣中使有所㢘察浙西諸郡獨
不入境用是¶故不敢輒動危之然公歸志决矣即稱病
請奉祠三不許㑹¶除代一月章五上已又旬四上改除
<pb:KR4d0233_WYG_051-19a>
知常州公方鄉用人人¶期待行所學不數月久勞於外
還七日廼出守守七月罷罷¶歸之百日以疾卒年止四
十邦君朋友暨後學哭之過乎哀¶四方賢大夫士千里
交相弔也公之學蒞事雖謹宅心唯平¶其燕私坐必危
然立必嶷然視聽不側欹雖所狎授言不以¶戱自著抄
書及造次訊報字畫不以行草几篋筆研衾枕屏¶帳皆
有銘毫釐靡宻若苦節然要其中坦坦如也故其寡欲¶
信於家行推於鄉正直聞世而居無以逾衆人公自六
<pb:KR4d0233_WYG_051-19b>
經之¶外歴代史天官地理兵刑農末至於隠書小說靡
不搜研采¶獲不以百氏故廢尤邃於古封建井田鄉遂
司馬之制務通<md:KR4d0233_SBCK_051-11b>¶於今或者疑公之博蓋有所自得精一
矣名流問質或往復¶累數百言㫖要無二大抵以古人
小學神而明之大學之道¶傳逺說離故漢儒守器數章
句名家小知穿鑿異端之徒乃¶一切屏事忘言後已髙
論虛無而卑者滯物卒不合合歸于¶一是為得之讀其
書知其為博之約也公已不求聞達於人¶有一長薦稱
<pb:KR4d0233_WYG_051-20a>
必備居官不出位遇大事義所當為斷為之嘗¶掇拾管
樂事為傳語不及功利平生所推尊濂溪伊洛數先¶生
而已告學者則曰毋為徒誦語録有浪語集若干卷書
古¶文訓若干卷詩情性說若干卷春秋經解若干卷㫖
要一卷¶中庸大學說各一卷論語小學若干卷資治通
鑑約說止若¶干卷九州圖志止若干卷餘未就公患五
代史缺略修之亦¶未就若隂符握竒山海經古文道徳
經焦延夀易林及劉恕¶十國紀年莊綽揲蓍譜林勛本
<pb:KR4d0233_WYG_051-20b>
政書姚寛漢書正異之屬皆<md:KR4d0233_SBCK_051-12a>¶校讎為之叙其文精確趣
實可以濟世其經說不並依先儒¶其校異書必解剥其
不正者娶孫氏父汝翼也初汝翼與¶舎人友相得舎人
死汝翼遺書待制自言吾有女才且淑異¶日宜善事夫
子吾將以室起居之孤比歸公婦行皆應書公¶卒其友
人張淳欲悉遺衣服以斂書銘如古法能俛聽蓋不¶失
公意云一子曰沄補國學生公以卒後之百四十有四
日¶十有二月壬申𦵏於吹臺鄉慈湖之原傅良丙戌丁
<pb:KR4d0233_WYG_051-21a>
亥嵗受¶徒城南公間來過教督之明年謝徒束書山間
屏居公又過¶之問治何業竭已所已得對公曰吾懼吾
子之累於得也即¶詔曰宜若是嵗己丑冬遂往依公具
區滆上卒學茆茨一間¶聚書千餘卷日考古咨今其中
明年秋試太學公適赴召於¶是鄉諸生及他邦之友咸
在又日相與從公居游凡七八年¶間違公久者惟公使
淮守霅川時為然然亦率不一二月書<md:KR4d0233_SBCK_051-12b>¶命輒至至則具
道所言與行事故世多知公詳莫如傅良今¶取其出處
<pb:KR4d0233_WYG_051-21b>
事言之大闗治道學術者為狀餘不著謹狀¶
　　　福州長樂縣主簿諸葛公行狀¶
　　　　曽祖考璿　妣朱氏¶
　　　　祖考原武翼郎　祖妣張氏趙氏並封孺人¶
　　　　考純廸功郎　妣趙氏¶
公姓諸葛氏諱說字夢叟琅琊諸葛自㑹稽内史恢别
為淛¶東之族後稍徙嚴陵永嘉族蓋嚴徙也或曰新安
譜亡弗可¶論次公大父娶城南張氏以諸子從其舅學
<pb:KR4d0233_WYG_051-22a>
所謂草堂先生¶以八行應書者也繇是闔郡賢士大夫
往往多諸葛氏師友婣¶婭公幼陶染諸公間已岐然度
越行軰益自勵讀書著文窮¶夜旦不輒休既冠入太學
再薦登紹興庚辰進士第方待嚴¶州司戸㕘軍闕丁廸
功公憂服除授台之黄巖尉復丁母氏<md:KR4d0233_SBCK_051-13a>¶憂公故負當世
志學不為章句訓詁淺事務見於施設比罹¶兩䘮謂禄
養之無逮命之不偶也於是名其園曰艮園室曰¶傃室
以其學力行於家輯柔其族而厲其鄉人久之上下交
<pb:KR4d0233_WYG_051-22b>
孚子弟無少長咸視公習謹而麗於善莫之或肆里並
大海¶其商海自給者率剽悍廼時以所不平就公决質
之惟一唯¶否是定郡之東南隅廣斥易恐截然倚公為
巨防而公亦任¶其戚休非衆同欲謁不至郡邑凶年艱
嵗縣官有卹政為守¶者率需公至為方畧公白事當若
何費當幾何立聽行之然¶他鄉部未有條而東南隅若
干戸少長秩秩然䝉惠矣紹興¶之季年也防海隆興之
甲申眎疫丙戌埋骴乾道之庚寅辛¶卯食飢壬辰築埭
<pb:KR4d0233_WYG_051-23a>
皆其小試微見者也往年余與薛叔似象¶先陳謙益之
俱㑹行在所私相語為授福之長樂簿公重違¶吾黨意
强起之官是時前丞相史公帥閩部丞相閱人熟不<md:KR4d0233_SBCK_051-13b>¶輕
以獄訟畀屬吏雅聞公賢數諉以事公以理平决不視
大¶府意所疑信為非是丞相滋相知延之幕中幕中故
盛賔游¶惟公自一話一言無禆補不出諸口丞相自喜
晚得士禮以¶已敵且率當路者薦之朝而公死矣實淳
熙元年正月庚¶戌也公平生燕寢無惰待物不矜莊施
<pb:KR4d0233_WYG_051-23b>
交際語唯恐傷人聞¶或為不義必反覆鐫切不但已雖
行百里從一僕持被飲食¶厪厪無乏所以周鄰里朋友
則不問費室事一切勿理趨公¶事未嘗不勇决也年且
五十徳日加修講問日加切余嘗見¶公暨張淳忠甫夜
論學自叙讀書二十年得一健字余輒從¶旁歎公健天
徳也盍求其本公云云旦日忽挈余手出曰吾¶固深省
於疇昔之言余竊自恨規意之淺也比將殁猶校讎¶儀
禮家人不知其甚病也厥明盥櫛已遽索紙書遺友人
<pb:KR4d0233_WYG_051-24a>
以¶訓其子為寄更以一紙書吾他日將族𦵏必擇寛地
問法於<md:KR4d0233_SBCK_051-14a>¶伯忠甫又以一紙書吾弟兒女多以某所田若
干畝盡歸之¶適劉氏姊薛氏妹具有缺以田若干畝歸
之已呼其子耕來¶曰汝行之毋敢違戒又曰語汝母屏
毋來前也一家始大驚¶頃之長樂尉之書至還答如平
時又頃丞相遣客與其子至¶亦將迎如平時客出大門
公目已瞑矣娶徐氏一子耕也享¶年五十有易論語說
若干卷碑誌詩文若干卷耕卜以三年¶十二月丙申奉
<pb:KR4d0233_WYG_051-24b>
公𦵏於黄嶼山以狀來請始余聞公誼甚髙¶未之敢請
見也寓城南有題曰里弟諸葛某之謁入余愧歎¶袖謁
走出見遂辱與為忘年交將何敢辭以余所見聞公居¶
鄉試吏建民利甚衆夫人有一事則以傳世要之於公
不足¶道故道其出處進退死生者為狀¶
　　　國子司業何公行狀¶
何氏郡大家别為二族諱溥字通逺官至翰林學士為
百里<md:KR4d0233_SBCK_051-14b>¶坊族公諱伯謹字誠夫官至國子司業為城南族
<pb:KR4d0233_WYG_051-25a>
翰林公試¶禮部奏名為天下第一百里坊之何於是始
大而城南何氏¶自諱某生四子金華主簿子發為宣和
間進士子達子謨同¶時為太學諸生子達晚授官累封
至朝請郎公以金華仲子¶來為朝請後復與其弟青田
令伯益同為紹興二十一年進士¶公卒青田之子叔忱
與其三從兄次常又為同年進士蓋以¶儒生賦禄三世
矣論之雖繇文詞以孝睦為本往時金華蚤¶世朝請撫
其孤教之有成是為青田令青田復早世公撫教¶其孤
<pb:KR4d0233_WYG_051-25b>
如朝請今竟成是為叔忱也父子以善託孤起敬鄉黨¶
則何氏之世其家有以也公信厚靖共務不暴白宦稍
達皆¶循次平進不自意得而世之奔競沽激速化之術
不但不欲¶亦誠不能也由國子博士攝尚書郎出知饒
州罷起知廣徳¶軍以朝請年九十餘丐祠不行丁朝請
憂服闋除太府丞是時<md:KR4d0233_SBCK_051-15a>¶上方更用一二執政闔朝士詣
府稱賀致辭已而顔行前論¶今進退人宜誰先則皆曰
若何君不當久居此官已而改大¶理正不越月真除兵
<pb:KR4d0233_WYG_051-26a>
部郎官駕幸學於師儒選甚遴闔朝¶士相與語則又曰
上既用某人某人矣必將用何君明年除¶司業以余所
見士入朝不為衆媢忌顧冀幸其遷官鮮有如¶公者觀
公羣居平日寡言笑初無以恱人也每進對論事具¶以
質言不好立新竒自以學官至為郎凡三四對所上十
餘¶奏大要以當世之患文勝而實不足比年臣子為陛
下豐¶財繕兵嘗試不効者類多誕謾無補事情方今慕
漢宣帝而¶賞罰未盡當其功罪俗何由變末論久任曰
<pb:KR4d0233_WYG_051-26b>
以競進之人為¶自營之計望其實課績猶卻行求前也
在饒州江西諸郡皆¶旱甚往往諱不悉言上公以戸口
若吏卒之稍食計見廪實¶所欠為米十有四萬石乞諸
朝有㫖予三萬公連奏不<md:KR4d0233_SBCK_051-15b>¶已更奏月樁為緡錢十六萬
折帛十二萬綿絹六萬二千匹¶不蠲民必重困禾且熟
猶自疏力不足救荒當罷去永嘉不¶宜蠶民嵗輸絹以
貿絲旁郡為苦轉運使將以桑土例槩數¶敷和買絹公
適在度支持不使下有建造二百艘者宰相以¶為問公
<pb:KR4d0233_WYG_051-27a>
懇言温瀕海郡木鐡皆非其有為損其半平生不多¶見
設施於其一二足以發明公之所存矣豈所謂徒文具
無¶惻隠之實者耶以某年某月日卒於官年若干娶某
氏某氏¶俱先卒又娶某氏子男三人叔愿廸功郎叔謀
叔振女三人長¶適某次適某次許嫁某叔愿以某年月
日𦵏公於某鄉某里¶之山來謀於某曰先君辱知於今
參政周公厚嘗惠許之銘¶不肖孤自惟念設不獲執事
之文以藉手則參政公將誰從¶而信予之某不敢辭遂
<pb:KR4d0233_WYG_051-27b>
為之狀¶
　
　
　
　
　
　
　止齋集卷五十一¶
<md:KR4d0233_SBCK_052-1a>¶
<pb:KR4d0233_WYG_052-1a>
欽定四庫全書
　止齋集卷五十二　　　　　宋　陳傅良　撰
　　雜文
　　　民論
天下之事有可畏之勢者易圖而無可畏之形者難見也
易圖者亦易應難見者必難支故明智之君不畏夫方張
之敵國而深畏夫未見其隙之民心盖民心之摇慘於敵
國之變其變之遲者其禍大而患在於内者必不可以復
<pb:KR4d0233_WYG_052-1b>
為也古者有畏民之君是以無可畏之民後之人君狃於
民之不足畏而民之大可畏者始見於天下嗟夫民而至
於見其可畏其亦無及也夫秦之先盖七國也自孝公至
於莊襄亟耕力戰薦食諸侯之境厯七世而并於始皇之
手吁亦艱矣始皇惟知天下之難合而其患在六國也故
危其社稷裂其土地而守置之以絶内爭之釁中國不足
慮而所以為吾憂者猶有四夷也於是郡桂林城磧石頸
繫百粤而卻匈奴於千里之外始皇之心自以天下舉無
<pb:KR4d0233_WYG_052-2a>
可虞足以安意肆志拱視於崤函之上而海内晏然者萬
葉矣而不知夫天下之大可畏者伏於大澤之卒隱於鉅
鹿之盜而其睥睨覘覷者已滿於山之西江之東也一呼
而起氓𨽻雲合雖邯鄲百萬之師建瓴而下而全關之地
已税駕於灞上之劉季矣嗚呼秦以七世而亡六國而六
國之民以幾月而亡秦以秦之强不能當民之弱天下真
可畏者果安在乎人君不得已而用其民以從事於敵國
可不懼哉
<pb:KR4d0233_WYG_052-2b>
　　　舟説
吾子知舟之所以致逺乎凡治大舟其檣以負䑺欲其
屹乎其不撓也其䑺以彍風欲其騖乎而不靡也其柁
以轄乎軸欲其壯以殿奔也其磴以柅乎艫欲其堅以
鎮浮也其維以縻欲其固而莫之脱也其櫂若篙以櫂
欲其勁而莫之折也其篷以却雨欲其績宻而厚也其
䒁以捍濤欲其端方以宰也而又樓焉以逹逺戈焉以
禦害則以航於川以實萬斛肆千里行遭匯洑枟亂石
<pb:KR4d0233_WYG_052-3a>
晝晦㝠大颺掀而無虞不然而斬杙以檣之裂席以䑺
之續綆以維之折竹以篙之編蒲以篷之冒而航焉以
幸一濟之不覆則溺嗚呼君子者濟乎世之舟也而溺
乎其器以空中之質冒焉而求速能不覆且溺邪今吾
子之舟其才良而文其器厚而深吾所望乎致逺者也
雖然其所待者闕如也吾子而能豐其所中而不倚為
檣大其所受可則舒否則翕也為䑺截乎其所守徑乎
其所趨為柁正於動引而不發為磴某人宜師某人宜
<pb:KR4d0233_WYG_052-3b>
友擇而附麗焉為維勇而不懈乎進為櫂若篙謹重以
屏其患焉為篷峻整以逺其侮焉為䒁則吾始無虞於
子不然其以致逺也殆也哉吾聞子試於學驟先諸先
登吾固憂其挾少年之弱器以其空中而幸然於一濟
冒焉而遂求速也詩不云乎譬彼舟流不知所屇心之
憂矣不遑假寐以吾子學夫詩也於是乎贈舟説
　　　責盜蘭説
予寓梓溪一夕友人以園隅蘭芳告予徃視之愛其美
<pb:KR4d0233_WYG_052-4a>
而憫其不知於人也遂出置於庭數日香無聞欲去而
猶遲之既卒以不香遂目之曰盜蘭而語之曰吾聞鼠
有似豹大小異形吾得以辨其為鼠鳥有似鳯赤紫相
間吾得以辨其為鶩石雖似玉疵而不醇吾固知其為
瑉草雖似苗秀而不實吾固知其為莠彼固有近似吾
惑之今汝蘭其形蘭其色花簮焉而癯葉修焉而特吾
乃薙茹藘剪荆棘出汝於散地置汝於坐側汝乃假蘭
之名乏蘭之徳蕕如其臭苕如其賊吾方汝竊其近似
<pb:KR4d0233_WYG_052-4b>
以自欺深其偽而難測者也向使漢宫舍汝何以對乃
辟楚人舍汝何以祛乃祥鄭君失汝何取乎七穆之瑞
屈原去汝何誇乎九畹之芳然則汝之盜蘭而不香亦
何異人之盜儒而實亡吾試言汝以證夫人陽短石顯
盜吾公也隂附王鳯盜吾直也釣名布被盜吾儉也伏
死諫墀盜吾忠也託經以媚婦盜吾學也口聖賢而行
市人盜吾誠也是皆君子近之而不知讒人主俯之而
不覺其姦此社稷所以危覆忠良所以凋殘吾今可置
<pb:KR4d0233_WYG_052-5a>
汝於中庭是君可置斯人於百官也吾故效魯司寇誅
少正卯之義戒鄭寤生去叔段之難亟命除汝汝其何
安蘭曰伏辜願屏園樊
　　　戒河豚賦
余叔氏食河豚以死余甚悲其能殺人吾邦人嗜之尤
切他魚余嘗怪問焉曰以其柔滑且甘也嗚呼天下之
以柔且甘殺人者不有大於河豚者哉遂賦之
物固有害人兮人之勝者智也牛能觸吾為之絡馬能
<pb:KR4d0233_WYG_052-5b>
蹄吾為之銜且轡也烏喙之毒用之藥以治也虎豹搏
且噬也機與穽足以備也蛟蜄可驅兮蛇虺蚖蜥可避
也雖其質禍賊兮名彰莫余偽也是故防之疑兮待之
懼也吁河豚柔滑其肌兮㫖厥味也孰魚匪羞兮而柔
以甘人同嗜也曽謂其斃人亟兮孽肝膽慘腸胃也人
雖疑致死兮饋者弗忌也吁嗟乎物之害人兮不在乎
真可畏也凡蓄美以誘人兮盖中人之所利也余誠悦
而啗兮彼則隂以其恚也減殘忍以為仁兮文嫵媚忌
<pb:KR4d0233_WYG_052-6a>
也甘我以言兮鼠伺而狐覰也笑怡怡吾蠆兮弱婉婉
滅人之氣也富貴懐安吾鴆兮幣帛饔牢吾餌也吁嗟
乎愛者禍府兮所玩以易也兵莫慘於貪兮干戈伏於
不意也晉滅虞以璧馬兮商君以好囚魏也莽詐忠以
盜漢兮武賊養以媚也眇河豚其弗戒兮欺天下者曰
得志也吁嗟乎若子豢安兮擲天下於一試也
　　　文章䇿
三代無文人六經無文法非無文人也不以文論人也
<pb:KR4d0233_WYG_052-6b>
非無文法也不以文為法也是故文非古人所急也古
者道徳同而風俗一天下未嘗惟文之尚也學校進士
無文教也鄉黨選士無文科也朝廷爵士無文品也士
之有文皆涵養之素而談笑之發蹈履之熟而議論之
及非有意也是故雖其所出而非其所為雖其所有而
非其所知文之在天下郁郁矣昔者嘗疑夫子於詩之
三百篇斷之一辭則曰思無邪夫易也書也春秋禮樂
也皆其無邪思也而聖人獨及夫詩盖思而得之聖人
<pb:KR4d0233_WYG_052-7a>
謂是以為天下之文也出於數人之手非一人也出於
數十國之風非一國也出於數百載之間非一世也或
出小夫賤𨽻非止於學士大夫也或出於暴政虐世非
止於寛時暇日也而其辭其義粹焉一軌上之化深下
之化厚固如是也嗚呼道盛則文俱盛文盛則道始衰
矣射䇿之晁錯不如木强之申屠談經之公孫不如戅
愚之汲黯自漢以来甚矣文之日勝而士之俗日漓人
才之日之而國家之日不理也華藻之厚而忠信之薄
<pb:KR4d0233_WYG_052-7b>
也詞辯之工而事業之陋也學問之該而器識之淺也
吾不意夫文之為天下患如此也漢之文揚雄其尤美
新之作庸人恥之唐之文韓愈其尤諛墓之誚在當時
固不免嗚呼他何望哉愚方惟是自獻而先生辱問焉
故愚不敢道其末而願聞其本惟先生賜之
　　　守令䇿
古之天下無宂官亦無窮人無倖法亦無怨吏夫官不
濫則人無滯歎法不屈則吏無滿心勢亦然也而官若
<pb:KR4d0233_WYG_052-8a>
是其甚簡也敷奏賔興又若彼其衆也法若是其嚴也
黜陟用廢又若彼其果也以甚簡之官待人才之衆以
甚嚴之法行賞罰之果而人無滯歎吏無不滿之心何
也上之人無愧則下之人無憾也用者必公則未獲者
不敢議也顯者必賢則繼者不敢覬也内之者非所昵
則所外者不敢浮也逺之者非所怨則所邇者不敢偷
也是舉天下之官皆可以用人抱關擊柝府史胥吏士
不恥為也嘗觀周公立政之書論文武得人之盛而至
<pb:KR4d0233_WYG_052-8b>
於夷微盧之烝三亳阪之尹皆有常之士而其選無異
於三宅彼皆逺方也皆卑職也逺方非要地卑職非膴
仕而天下之美材居之宜亦有所不安焉而莫之問者
何也有君如文武非棄才之主有臣如周公非蔽賢之
相則逺之非疏之卑之非薄之也且夫周公大聖也天
下所共知也而諸侯無伯則出為東伯六卿無宰俯為
冢宰畢公大賢也亦天下所共知也而周公不没則未
得以為伯則未得以為監商聖如周公而下闕人也則
<pb:KR4d0233_WYG_052-9a>
降而為之不以為辱賢如畢公而上有人焉則淹而留
之不以為恨天下之不聖於周公不賢於畢公者又何
擇也愚故謂今日難於乆任非誠難於乆任也難於外
任非誠難於外任也以古之官視今之官則今宂也以
古之法視今之法則今倖也以其甚宂猶苦其不足以
其甚倖猶苦其不平無他下有所要者上有所畏也用
者未必公人固不恬於退也顯者未必賢人固不屑於
小也内之者或所昵人斯競於求也逺之者或所怨人
<pb:KR4d0233_WYG_052-9b>
斯難於去也夫如是則盡今之官應今之人廢今之法
娯今之吏天下日愈嗷嗷矣嗚呼天下非怨吏之可畏
也今日遷某守明日易某令其擾則妨民其費則傷民
其無意於留而茍簡於治則弊民其自以為亟遷而求
足其欲則又困民故夫吏之便民之病也有便民之法
而又有不便吏之憂愚所不敢知也故凡執事之三䇿
愚不暇憂而所深憂者上有所畏則下有所要也
　　　收民心䇿
<pb:KR4d0233_WYG_052-10a>
漢文之仁不在復租而見於復租周官之仁不在荒政
而見於荒政武王之仁不在散財發粟而見於散財發
粟聖人之仁其積之有源其發之有機其所以厚天下
無窮而見於卹天下者特其有限者也天下之人不以
其有限之施而致不足之望而常以是信其無所不愛
之心而懐不盡之感者盖於其所發占所積聖人之心
始形見乎此夫媒人而盛譽之人不以為喜役人而强
飯之人不以為徳何也媒之而譽之吾固有所私也役
<pb:KR4d0233_WYG_052-10b>
之而飯之吾固有所利也故夫一譽之及必謝者必其
無所私之之初一飯之施必謝者必其無所利之之素
聖人之仁形見之日而天下吾戴者非其形見之日也
其心無所事於形見之末而所召之速則形見其機也
昔嘗怪宣王咎已之急辭罪嵗之觖望夫咎已之急辭
生於自治之不足罪嵗之觖望則又窮焉而尤天也而
中興之雅實先是詩序詩者顧以為中興之根本何也
彼其心未有係天下之心也宣王之機所藏者甚微而
<pb:KR4d0233_WYG_052-11a>
澤之及人者尚自淺也藏乎中者甚微非力乆則未易
以著而澤之所及猶淺則亦難乎遽孚雲漢之旱宣王
之惻怛忠愛一旦而大彰彰焉天下以是為文武成康
之心也車攻未作復古之業就矣不然遇災而懼漢唐
人主如此者總總也彼其令下而民玩而此則速中興
之功未可以言語及也人皆曰雲漢之旱中興之福也
無雲漢宣王之仁不加損有雲漢宣王之仁亦不加益
而中興之機也是詩也故嘗為之説曰商非興於解網
<pb:KR4d0233_WYG_052-11b>
而實興於解網周非興於扇暍而實興於扇暍宣王非
興於遇災而實興於遇災聖人之仁不外假以収天下
而天下之歸心則嘗有俟也天地之徳非止於雨露而
物則徳天地之雨露父母之恩非止於乳哺而子則恩
父母之乳哺也愚固為今日賀而為吾君勉也方今版
圖未盡復也主上踐阼以来江浙之間飢饉荐臻水旱
相仍固斯民病也而聖心惻然勤卹民隠下減租之詔
遣賑飢之使却免錢之請又斯民幸也愚則以為是宣
<pb:KR4d0233_WYG_052-12a>
王中興之機也嘗讀孟子至於鄒魯之閧有司死焉而
莫之救孟子以為是凶年不發之報而不可以尤民至
梁恵王移粟于民勤矣而孟氏又以為非先王之政夫
飢而勿恤穆公固有愧也飢而恵之恵王稱無政何也
天下之事安於莫之為者非也迫而為之而不反其本
者亦非也是故以梁之政視鄒之政梁若可喜以鄒之
治責梁之治梁之及民末矣愚故因鄒之失賀今日之
所以得以梁之所未至勉吾君大之
<pb:KR4d0233_WYG_052-12b>
　　　章子林子名説
古人之名惟所遇焉斯取之矣非擇也商而上迭以甲
乙命盖雜紊而無章至於周諱行而名始尊然曰顛曰
夭非美辭也而取之以名春秋之世猶不厚乎名衛有
石惡宋有伊戾齊有陳逆楚有屈蕩周有史佚夫數辭
者皆人之愧焉而至不美者也而取之以名展禽解狐
若是者則有取乎物之賤者以自名下漢晉士方以名
相髙唐以来士無陋名名美而人才日卑嗟夫專於其
<pb:KR4d0233_WYG_052-13a>
内而不張於其外急乎其外而不勵乎其内古今人之
異也宜哉吾友章子林子皆恥夫擇名之不詳而請更
於予予何吝於名哉而二子之請甚矣其非古人之意
也名不若人汲汲乎求治之心不若人姑徐徐而已耳
盍亦反其本乎雖然二子以自治之請予又何可辭之
於是名章子曰用中林子曰毅章子愿而固林子弱而
浮以其名之得微中乎心夫二子而由是焉反之斯名
也其猶二子之益友乎里名勝母曽參不入彼里名豈
<pb:KR4d0233_WYG_052-13b>
足以凂吾孝哉而君子亟去焉亦合内外之道也然則
二子之請於予予不吝於二子雖非古人之意是亦古
人之意而已矣
　　　朱甥子臧名説
吾兄有朱甥者每遇予持尺紙拱而問名焉予曰爾何
若名之問也人能美名名不能以美人淑爾身雖陋爾
名人不汝議也爾身之不淑假而以丘軻自號焉天下
莫之予矣是故古之為名姑用是焉别稱道而已矣賢
<pb:KR4d0233_WYG_052-14a>
否不問也爾何名之問也雖然童子而知問名可嘉也
凡人之善自一念而為也故患莫大於無識學莫强於
自興爾知重而名則必知重而身矣噫是念足以為善
矣吾故名汝曰子臧而猶未汝字越十年吾将汝考焉
而不負吾名字汝未晚也
　
　
　
<pb:KR4d0233_WYG_052-14b>
　
　
　
　
　
　
　
　止齋集卷五十二

<pb:KR4d0233_WYG_053-1a>
欽定四庫全書
　止齋集附録
　　　
