# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 42


仁皇所賜魏家刑政二字後¶
臣嘗幸備員中祕恭睹仁皇奎畫凡五十有五軸亦既
盛矣以¶今見魏家刑政二字又以嘆散落人間夷夏山
川之藏不知¶其幾也恭惟景祐以來上意日趨於寛任
子至於及員郎治¶獄至於貸贓吏理財至於弛茶禁蓋
<pb:KR4d0233_WYG_042-1b>
後來新法之士謂之失¶刑政者以今所見帝雖燕閒與
疎遠小臣亦未嘗不講此二¶事然後知帝所謂刑政在
是不在彼也嗚呼仁哉¶
　　　䟦蘇黄門論章子厚疏¶
余每讀章氏論役法劄子言温公有愛君愛國之心而
不知¶變通之術嘗嘆息於此使元祐君子不以人廢言
特未知後¶事如何耳至讀黄門諫疏又未嘗不壯其决
也<md:KR4d0233_SBCK_042-1b>¶
<pb:KR4d0233_WYG_042-2a>
　　　䟦東坡與章子厚書¶
予來湘中見故家遺帖為多而有二異此書與趙潭州
所藏¶黄門論章子厚罷樞宻疏也諫疏在省中不知何
年流落人¶間固可異此書傷觸大臣宜不為藏而亦存
於今則尤異耳¶書作於元豐元年於是西方用兵後四
十七年王蔡為燕山¶之役京師遂及於禍不仁而可與
言則何亡國敗家之有信¶哉信哉又後六十七年永嘉
陳傅良書
<pb:KR4d0233_WYG_042-2b>
　　　䟦東坡桂酒頌¶
公之文宜作宋一經以傳無窮藏之名山副在京師顧
乃書¶桂酒法刻寘羅浮鐡橋下以俟後之居夷者後公
百年徐思¶叔以所藏酒頌示余相對嘆息余性不善書
故不復贊¶
　　　䟦辛簡穆公書¶
簡穆公行藏見國史且天下能道之余不復道曩余守
桂陽<md:KR4d0233_SBCK_042-2a>¶歳旱流言往往以郴桂間民略死徙矣祐之時在
<pb:KR4d0233_WYG_042-3a>
長沙幕府¶具以所聞言之故帥直徽猷閣潘公徳鄜潘
公下其説兩郡¶蓋甚侵余與丁端叔也余二公頗恨然
忌幕府不敢白已而¶識祐之廼佳士耳余既相得㑹它
郡巡檢下軍人廩不繼屬¶祐之即其廬勞苦之天大寒
彌兩月雨雪没馬股祐之﨑嶇¶行盡闔郡得軍中人之
心以歸余方恨賢勞而祐之欣欣無¶一咎言以是益知
其人茍便於民雖極言不以為口過茍不¶便於身雖忘
言可也簡穆公為有後矣
<pb:KR4d0233_WYG_042-3b>
　　　䟦江道士玉臺菴額後¶
道人為余言此山在閩昭武最深僻人不蹟處吾求晦
翁之¶字請書於後將刻之石兩翁未必以功業著見於
世或千載¶之下有得殘刻於荒榛亂石之間庶兩翁不
冺耳余笑而書之¶
　　　䟦周伯夀畫猫<md:KR4d0233_SBCK_042-2b>¶余家有數猫終日飽食相跳躑為戲而不捕鼠余恠而
問人¶人曰猫之善捕鼠者日常睡因見伯夀所藏畫遂
<pb:KR4d0233_WYG_042-4a>
書此語¶
　　　䟦徐夫人手冩佛經¶
余苦不學書自兒時及今所課書未嘗手抄一卷往時
從常¶州先生薛士龍學每見抄書動十百卷竟帙無一
字行草心¶嘆服之以為視司馬文正何如耳他人無及
也今見蔡同年¶之母徐夫人手冩佛經九十五卷往往
得唐人筆法則又愧¶焉字畫亦細以余之不能手抄一
卷書至愧於徐夫人而¶或者輙意輕天下士余不敢也
<pb:KR4d0233_WYG_042-4b>
　　　䟦司馬温公遺玉壘聘君詩¶
熈寧元豐之間天下學士大夫稱温公必曰老先生今
見公¶所遺玉壘聘君詩方以是稱之則聘君之為人可
知已嘉州¶君與李公擇同入館去之日熈寧六年三月
父子行藏如此<md:KR4d0233_SBCK_042-3a>¶余頃見世所行官制舊典有三晉張縯
一編慕用之廼今得¶聯事湘中聞其世又竦然起敬也¶
　　　䟦宋信翁産經¶
宋永夀信翁隱士也有過客為余道其人物色得之蕭
<pb:KR4d0233_WYG_042-5a>
寺中¶而信翁亦肯來過余宋伯華伯潛兄弟衡陽賢者
也一日見¶信翁於余座上驚嘆至未幾何從致此人耶
已而與信翁意思洽¶雖有它客亦强之與坐兒輩或解
衣信翁初不苦辭明日訪¶之則隨舟下長沙矣余臨長
沙年一見過余不敢留也它日¶行郡得疾倉黄還廨伯
華以告則信翁亟來日視醫藥及稍¶愈廼去以是益敬
信翁蓋有道者信翁能説易論語及内經¶諸書其得處
要約有詩篇余嘗欲作宋居士傳未果㑹刋所輯¶産論
<pb:KR4d0233_WYG_042-5b>
遂書其後以其與余交者如此則其人可知矣¶
　　　䟦王恭簡諫草<md:KR4d0233_SBCK_042-3b>¶余以公言次元祐紹聖之事蓋古所謂蓍蔡之見者耶
嘗袖¶此藁謁范東叔東叔因出其所藏公奏議若干卷
大抵類此¶
　　　䟦曽文清詩詞後¶
余不及見文清公然獲從六卿原伯侍郎仲躬游甚久
憶在¶都下時文清夫人尚亡恙生日當為夀余與髙炳
<pb:KR4d0233_WYG_042-6a>
如博士請¶原伯修拜母之敬見諸婦各年六七十盛服
夾侍夫人出對客¶已而原伯帥婦及諸孫羅拜奉觴且
遍飲客乃罷故家孝¶敬之風可觀也今見文清往還兄
弟間詩詞又為之嘆¶
　　　䟦蔡京貶竄元符末上書人詔草及考定邪正
　　　等¶
季路為余言此藁得之京没入官故紙篋中嗟乎方京
矯誣¶君父以欺天下兇熖塞穹壤矣豈知遺藁在官所
<pb:KR4d0233_WYG_042-6b>
斥賣之録¶哉然自蔽罪攸貫而京佚罰竟死牖下春秋
誅首惡若攸貫¶尚足誅乎<md:KR4d0233_SBCK_042-4a>¶　　　䟦蘓魏公百詠詩稿後¶
余嘗慕魏公之為人今見晚所自叙百咏遺稿非獨其
人品¶殊絶蓋其及見故老與師友淵源所漸盛矣余於
是知慶歴¶嘉祐之際人物之偉嗚呼城門之軌豈兩馬
之力哉自三經¶之學行士以師心自賢不能降以相從
而風俗日壊其流弊¶何可勝道追想前輩髙山仰止龍
<pb:KR4d0233_WYG_042-7a>
圖陳公諱從易曽胡田楊¶四公者諱公亮宿况偉也楊
以慶歴八年曽田以皇祐三年¶胡以五年相繼為學士云¶
　　　䟦陳求仁所藏張無垢帖¶
世未有言無垢先生善作字者而筆勢如此令人起敬
嗚呼¶豈但字畫哉余嘗聞吕伯恭父云某從無垢學最
久見知愛¶最深至今亡矣念無以報獨時時戒學者無
徒誦世所行論語¶解以為無垢之學盡在是也始余與
伯恭父有為言之也今<md:KR4d0233_SBCK_042-4b>¶見求仁先大夫與往還書說論
<pb:KR4d0233_WYG_042-7b>
語事甚悉蓋雍也以前無垢¶已恨早出餘所著未嘗示
人無垢無多著書而論語解要非¶成書學者但尊信之
以此窺見無垢宜伯恭云爾也則世之¶知無垢者何如
哉余少時方省事無垢來為郡守聞見鄉人¶父老數百
人以滛雨害稼訴郡無垢若不省然俄而駛足來¶索狀
而數百人者皆以不滿解去狀亦不知安在矣旦日還¶
鄉下自城以南達瑞安凡閘者堰者皆已决捕魚蠏箄
笱凡¶可以梗水者亦已徹去不數日水落是歳大熟無
<pb:KR4d0233_WYG_042-8a>
垢永嘉之¶政初非赫然有聲也而敏事若此則世之不
知無垢者不但¶其問學也無垢擯斥流落道不為世用
以死其不為人知者¶何可勝道余因求仁先大夫說論
語事且有助於永嘉之政¶故併著之¶
　　　䟦葉正則所為陳仲石墓誌<md:KR4d0233_SBCK_042-5a>¶某不善書强書此以慰吾仲石欲作數語附碑隂又無
以出¶銘意之外者嗟乎仲石斯銘亦足以不朽矣銘作
於淳熈而¶書於紹熈之癸丑故正則用前衘云
<pb:KR4d0233_WYG_042-8b>
　　　䟦林宗大家藏湯氏畫梅¶
湯梅近稍不貴重於世余慮宗大藏之之悔也故為之
書¶
　　　䟦雲山夀昌院右帖公據後¶
圖經云中和二年置與院牒合但不詳杜名字唐史元
年十¶月賊朱褒陷温州今牒稱樂境當在賊平之後然
以寧海軍¶使繫衘攷之地志是時未有寧海軍也豈平
賊時嘗暫置軍¶故略不書乎乾元元年始建靜海軍令
<pb:KR4d0233_WYG_042-9a>
軍使錢者元瓘也蓋¶是歳從元瓘之請陞節度使耳雪
菴於今為前輩行余壯時¶從薛常州士龍學士龍數為
余言道雪菴為人由是定交直¶龍圖閣鄭景望將造朝
與余遊鴈山㑹天大雪行十數里訪師<md:KR4d0233_SBCK_042-5b>¶於深林叢莽中
三人相對清話從者無人色今老矣不欲領叢林¶以書
來别余且示院所藏故牘將待盡於此院余方屏居山¶
樊與士友絶不知與師後㑹復何時然各行其志㑹不
㑹何¶足道因書卷末以當别語
<pb:KR4d0233_WYG_042-9b>
　　　䟦張魏公南軒四益箴¶
乾道之辛夘余送南軒先生於呉興之碧瀾堂雅聞定
叟尚¶書名而未之識也其後尚書公所至治行為天下
第一益相¶嚮往余守桂陽是歳孝宗内禪故事桂陽守
臣貢白金三十¶兩吏率取諸民以應令余懼非聖朝所
以惠遠民之意具以¶質言上擅减三分之二且不推賞
是時周益公當國疑不¶能决但批狀送版曹㑹定叟為
尚書奏桂陽壤地褊小守臣¶陳某請不妄得㫖可其奏
<pb:KR4d0233_WYG_042-10a>
而賞典視它郡余以是知魏公與¶南軒先生之教定叟
尚書能守其家法如此吾友沈仲一令<md:KR4d0233_SBCK_042-6a>¶余書四益碑後
遂著其事且以發明上恩云¶
　　　䟦朱宰元成所藏宋宣献公王荆公帖¶
宣獻明道二年帖先是王文正公出守兖宣獻相繼請
上親¶政亦出守亳意此帖為文正發也荆公熈寧五年
帖運判中¶允者楊蟠公濟也公濟以是年十一月自光
祿丞改太子中¶允權發遣永興等路轉運判官明年司
<pb:KR4d0233_WYG_042-10b>
農言近詔天下出錢¶免役而永興秦鳯比它路民貧役
重於是始立二分寛饒之¶法以此帖考之當是荆公嘗
有悔意故農寺敢白上耳餘詩¶帖不能詳其歳月良愧
該洽¶
　　　䟦朱宰所藏竹石¶
余苦不識畫獨嘗得東坡先生竹石於司馬文正諸孫
把玩¶久之略窺其意今見此圖筆勢殊逼坡仙愛賞不
已於卷末¶得蔡子俊薛道祖二䟦皆藏畫名家余幸偶
<pb:KR4d0233_WYG_042-11a>
合爾<md:KR4d0233_SBCK_042-6b>¶　　　䟦朱宰所藏孫介畫¶
孫介不見朱氏畫史孫廣明中避地入蜀長於天王鬼¶
神筆力狂怪不以傅彩為工此畫亦然介豈其家學耶¶
　　　䟦林伯順七世祖畫像¶
陳子曰自元豐季年至今故家舊物希不失矣而吾友
林大¶備所藏七世祖像見之面如生真家寶也公諱頌
字雅文薛¶寺丞先生銘大備父嘗識之序引中公起家
<pb:KR4d0233_WYG_042-11b>
累數鉅萬而不¶及仕今衣冠蓋貌工尊大之云¶
　　　䟦謝大成所藏曹公顯墨跡¶
髙宗中興一時元從皆將相也公顯獨善避權勢以眉
夀終¶今觀所遺謝大成雜語一紙豈偶然哉豈偶然哉
大成與余¶同年生而强健過余薄物細故身親不倦亦
必有得於此矣¶
　　　䟦姚次韓所藏其祖闢修禮書堂帖後<md:KR4d0233_SBCK_042-7a>¶余嘗論前朝應制書若竇儀蘓曉同定刑統而世但稱
<pb:KR4d0233_WYG_042-12a>
可象¶司馬光趙彦若同上百官公卿表而世但稱君實
蘓洵姚闢¶同修太常因革禮而世但稱明允之類歳月
浸久將失其傳¶令人太息今三館書目言百官表為温
公撰是已鉛槧尚多¶湮晦况於事業尤可嘆息如研論
事物顧據於口耳之傳¶其然豈其然乎因姚公孫次韓
出示堂帖遂書其後¶
　　　䟦黄元章所藏山谷墨蹟後¶
以余所見士大夫家山谷墨蹟皆可寶獨衡州守鄭如
<pb:KR4d0233_WYG_042-12b>
崈醴¶陵丞李九齡與今元章所藏迺其家世舊物然後
知得之它¶人與魯納郜鼎何異自百餘年間故家三世
希不失者而元¶章凜凜有論新法意象又不但家藏如
此¶
　　　䟦呉興陳籛芝草圖¶
頃桂陽廨中柱去礎三四尺所出芝一本婦子不以為
祥掇<md:KR4d0233_SBCK_042-7b>¶視余蓋恍然嘆芝不遭也明日故枿復吐三葉紫
質黄緣飾¶見之竒甚余雖異之但令婦子輩謹視母掇
<pb:KR4d0233_WYG_042-13a>
取逾時色爛然¶不敗今覩陳君繪芝為卷自内相李公
宗伯倪公序且頌其¶所自來不虛得又追嘆曩所産芝
非特婦子不好事雖余亦¶不好事也世固有尤物要其
名字出不出顧所遭何如人耳¶芝嘗遭嘆武宣者如余
安足道哉因題陳君卷後以自訟云¶
　　　䟦樓大防重屏圖¶
右重屏圖其一圖薾然衰疾人也識者以詩知其為自
傳無¶疑其一圖衣冠容貌皆甚偉必王公大人而莫知
<pb:KR4d0233_WYG_042-13b>
之者王君¶明清濁以所嘗見廬山祠堂其夜並圖書像
謂其二人為李¶中主韓熈載更二人亦不知為誰也嗟
乎名字之著不著如¶此哉孔子所論伯夷叔齊齊景公
萬世不可易矣¶
　　　䟦孟蜀王書後<md:KR4d0233_SBCK_042-8a>¶余讀漢文賜南粤王趙佗書知西都之所以興也周世
宗一¶世英主而昶以偏方通上國方哆然自大其語多
諷刺不遜¶其能免乎後而蜀亡諸君子顧以文詞取之
<pb:KR4d0233_WYG_042-14a>
何哉¶
　
　
　
　
　
　
　
<pb:KR4d0233_WYG_042-14b>
　
　
　
　
　
　
　
　止齋集卷四十二<md:KR4d0233_SBCK_042-8b>¶<md:KR4d0233_SBCK_043-1a>¶
<pb:KR4d0233_WYG_043-1a>
欽定四庫全書
　止齋集卷四十三¶　　　　宋　陳傅良　撰
　　　䇿
