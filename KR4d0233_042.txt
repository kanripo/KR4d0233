# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.016283
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0375-042止齋先生文集-卷第四十二.
<pb:KR4d0233_SBCK_042-1a>¶
止齋先生文集卷之四十二¶
　　題䟦¶
　　　題　仁皇所賜魏家刑政二字後¶
臣嘗幸備員中祕恭暏仁皇奎畫凢五十有五軸亦既盛矣以¶
今見魏家刑政二字又以嘆散落人間夷夏山川之蔵不知¶
其㡬也恭惟景祐以来上意日趨於寛任子至於及員郎治¶
獄至於貸贓吏理財至於弛茶禁盖後来新法之士謂之失¶
刑政者以今所見帝雖燕間與踈逺小臣亦未嘗不講此二¶
事然後知帝所謂刑政在是不在彼也嗚呼仁哉¶
　　　䟦蘇黄門論章子厚䟽¶
余毎讀章氏論&KR0229;法劄子言温公有愛君愛國之心而不知¶
變通之術嘗嘆息於此使元祐君子不以人&KR0440;言特未知後¶
事如何耳至讀黄門諫䟽又未嘗不壯其决也¶
<pb:KR4d0233_SBCK_042-1b>¶
　　　䟦東坡與章子厚書¶
予来湘中見故家遺帖為多而有二異此書與趙潭州所蔵¶
黄門論章子厚罷樞宻䟽也諫䟽在省中不知何年流落人¶
間固可異此書傷觸大臣宜不為蔵而亦存於今則&KR0057;異耳¶
書作於元豊元年於是西方用兵後四十七年王蔡為燕山¶
之&KR0229;京師遂及於禍不仁而可與言則何亡國敗家之有信¶
哉信哉又後六十七年永嘉陳傅良書¶
　　　䟦東坡桂酒頌¶
公之文宜作宋一經以傳無窮蔵之名山副在京師顧乃書¶
桂酒法刻寘羅浮鉄橋下以俟後之居夷者後公百年徐思¶
叔以所蔵酒頌示余相對嘆息余性不善書故不復賛¶
　　　䟦辛簡穆公書¶
簡穆公行蔵見國史且天下&KR0014;道之余不復道&KR0494;余守桂陽¶
<pb:KR4d0233_SBCK_042-2a>¶
&KR0010;旱流言徃徃以郴桂間民略死徙矣祐之時在長沙幕府¶
具以所聞言之故帥直徽猷閣潘公徳鄜潘公下其&KR0003;兩郡¶
蓋甚侵余與丁端叔也余二公頗恨然忌幕府不敢白巳而¶
識祐之廼佳士耳余既相得㑹它郡廵撿下軍人廪不継属¶
祐之即其廬勞苦之天大寒彌兩月雨雪沒馬股祐之﨑嶇¶
行盡闔郡得軍中人之心以歸余方恨賢勞而祐之欣欣無¶
一咎言以是益知其人苟便扵民雖極言不以為口過苟不¶
便於身雖忘言可也簡穆公為有後矣¶
　　　䟦江道士玉䑓菴額後¶
道人為余言此山在閩昭武最深僻人不蹟処吾求晦翁之¶
字請書其後將刻之石兩翁未必以功業著見扵世或千載¶
之下有得殘刻於荒榛亂石之間庻兩翁不泯耳余𥬇而書之¶
　　　䟦周伯夀𦘕猫¶
<pb:KR4d0233_SBCK_042-2b>¶
余家有數猫終日飽食相跳躑為戯而不捕䑕余恠而問人¶
人曰猫之善捕䑕者日常睡因見伯夀所蔵𦘕遂書此語¶
　　䟦徐夫人手寫佛經¶
余苦不學書自児時及今所課書未嘗手抄一卷徃時從常¶
州先生薛士龍學毎見抄書動十百卷竟帙無一字行草心¶
嘆服之以為視司馬文正何如耳他人無及也今見蔡同年¶
之母徐夫人手寫佛經九十五卷徃徃得唐人筆法則又愧¶
焉字畫亦細　以余之不䏻手抄一卷書至愧於徐夫人而¶
或者輙意輕天下士余不敢也¶
　　　䟦司馬温公遺玉壘聘君詩¶
熈寧元豊之間天下學士大人稱温公必曰老先生今見公¶
所遺玉壘聘君詩方以是稱之則聘君之為人可知巳嘉州¶
君與李公擇同入館去之日熈寧六年三月父子行蔵如此¶
<pb:KR4d0233_SBCK_042-3a>¶
余頃見世所行官制舊典有三晋張縯一編慕用之廼今得¶
聯事湘中聞其世又竦然起敬也¶
　　　䟦宋信翁産經¶
宋永夀信翁隠士也有過客為余道其人物色得之蕭寺中¶
而信翁亦肯来過余宋伯華伯濳兄弟衡陽賢者也一日見¶
信翁於余座上驚嘆至(未/㡬)何従致此人耶已而與信翁意思洽¶
雖有它客亦强之與坐児軰或觧衣信翁&KR0004;不苦辭明日訪¶
之則随舟下長沙矣余臨長沙年一見過余不敢&KR0468;也它日¶
行郡得疾倉黄還&KR0492;伯華以告則信翁亟来日視毉藥及稍¶
愈廼去以是益敬信翁盖有道者信翁䏻&KR0003;易論語及内經¶
諸書其得處要約有詩篇余嘗欲作宋居士傳未果㑹刋所輯¶
産論遂書其後以其與余交者如此則其人可知矣¶
　　　䟦王恭簡諫草¶
<pb:KR4d0233_SBCK_042-3b>¶
余以公言次元祐紹聖之事盖古所謂&KR0433;蔡之見者耶嘗䄂¶
此藁謁范東叔東叔因出其所蔵公奏議若干卷大抵𩔖此¶
　　　䟦曽文清詩詞後¶
余不及見文清公然𫉬從六卿原伯侍郎仲躬㳺甚乆憶在¶
都下時文清夫人尚亡恙生日當為夀余與髙炳如愽士請¶
原伯修拜母之敬見諸婦各年六七十盛服夾侍夫人出對客¶
巳而原伯帥婦及諸孫羅拜奉觴且遍飲客乃罷故家孝¶
敬之風可&KR0026;也今見文清徃還兄弟間詩詞又為之嘆¶
　　　䟦蔡京貶竄元符末上書人&KR0457;草及考定邪正等¶
季路為余言此藁得之京𣳚入官故紙箧中嗟乎方京矯誣¶
君父以欺天下𠒋熖塞穹壌矣豈知遺藁在官所斥賣之録¶
哉然自蔽罪攸貫而京佚罰竟死牗下春秋誅首𢙣若攸貫¶
尚足誅乎¶
<pb:KR4d0233_SBCK_042-4a>¶
　　　䟦蘓魏公百詠詩稿後¶
余嘗慕魏公之為人今見晚𫠦自敘百咏遺稿非獨其人品¶
殊絶盖其及見故老與師友淵源所漸盛矣余於是知慶暦¶
嘉祐之際人物之偉嗚呼城門之&KR0100;豈兩馬之力哉自三經¶
之學行士以師心自賢不&KR0014;䧏以相從而風俗日壊其流弊¶
何可勝道追想前軰髙山仰止龍圖陳公諱從易曽胡田楊¶
四公者諱公亮𪧐况偉也楊以慶暦八年曽田以皇祐三年¶
胡五年相継為學士云¶
　　　䟦陳求仁所蔵張無垢帖¶
世未有言無垢先生善作字者而筆勢如此令人起敬嗚呼¶
豈但字畫哉余嘗聞吕伯恭父云某從無垢學最乆見知爱¶
最深至今亡矣念無以報獨時時戒學者無徒誦世所行論語¶
觧以為無垢之學盡在是也始余與伯恭父有為言之也今¶
<pb:KR4d0233_SBCK_042-4b>¶
見求仁先大夫與徃還書&KR0003;論語事甚悉盖雍也以前無垢¶
巳恨早出餘所著未嘗示人無垢無多著書而論語觧要非¶
成書學者但尊信之以此窺見無垢冝伯恭云爾也則世之¶
知無垢者何如哉余少時方省事無垢来爲郡守聞見鄉人¶
父老數百人以&KR0075;雨害稼訴郡無垢若不省然俄而駛足来¶
索狀而數百人者皆以不滿觧去状亦不知安在矣旦日還¶
鄉下自城以南逹瑞安凢閘者堰者皆已决捕魚蠏簞笱凢¶
可以梗水者亦已徹去不數日水落是&KR0010;大熟無垢永嘉之¶
政&KR0004;非赫然有聲也而敏事若此則世之不知無垢者不但¶
其問學也無垢擯斥流落道不爲世用以死其不爲人知者¶
何可勝道余因求仁先大夫&KR0003;論語事且有𦔳於永嘉之政¶
故併著之¶
　　　䟦葉正則所爲陳仲石墓誌¶
<pb:KR4d0233_SBCK_042-5a>¶
某不善書強書此以慰吾仲石欲作數語附碑隂又無以出¶
銘意之外者嗟乎仲石斯銘亦足以不朽矣銘作於淳熈而¶
書於紹熈之癸丑故正則用前衘云¶
　　　䟦林宗大家蔵湯氏𦘕梅¶
湯梅近稍不貴重於世余慮宗大蔵之之悔也故為之書¶
　　　䟦雲山夀昌院右帖公㩀後¶
圖經云中和二年置與院牒合但不詳杜名字唐史元年十¶
月賊朱褒䧟温州今牒稱樂境當在賊平之後然以寧海軍¶
使繋衘攷之地志是時未有寧海軍也豈平賊時嘗暫置軍¶
故略不書乎乾元元年始建靜海軍令軍使錢者元&KR1493;也盖¶
是&KR0010;從元&KR1493;之請陞節度使耳雪菴於今為前軰行余壯時¶
從薛常州士龍學士龍數為余言道雪菴為人由是定交直¶
龍圖閣鄭景望將造朝與余逰鴈山會天大雪行十數里訪師¶
<pb:KR4d0233_SBCK_042-5b>¶
於深林叢莾中三人相對清話從者無人色今老矣不欲領&KR1244;林¶
以書来别余且示院所蔵故牘將待盡於此院余方屏居山¶
樊與土友絶不知與師後會復何時然各行其志㑹不會何¶
足道因書卷末以當别語¶
　　　䟦張魏公南軒四益箴¶
乾道之辛夘余送南軒先生於呉興之碧瀾堂雅聞定叟尚¶
書名而未之識也其後尚書公𫠦至治行為天下第一益相¶
嚮徃余守杜陽是&KR0010;孝宗内禅故事桂陽守臣貢白金三十¶
兩吏率取諸民以應令余惧非聖朝所以恵逺民之意具以¶
質言上擅减三分之二且　不推賞是時周益公當國疑不¶
䏻决但批状送版曺㑹定叟為尚書奏桂陽壌地&KR0310;小守臣¶
陳某請不妄得㫖可其奏而賞典視它郡余以是知魏公與¶
南軒先生之教定叟尚書&KR0014;守其家法如此吾友沈仲一令¶
<pb:KR4d0233_SBCK_042-6a>¶
余書四益碑後遂著其事且以發明上㤙云¶
　　　䟦朱宰元成𫠦蔵宋宣献公王荆公帖¶
宣獻明道二年帖先是王文正公出守兖宣獻相継請上親¶
政亦出守亳意此帖為文正𤼵也荆公熈寧五年帖運判中¶
允者楊蟠公濟也公濟以是年十一月自光禄丞改太子中¶
&KR0098;權𤼵遣永興䓁路轉運判官明年司農言近&KR0457;天下出錢¶
免&KR0229;而永興𥘿鳳比它路民貧&KR0229;重於是始立二分寛饒之¶
法以此帖考之當是荆公嘗有悔意故農寺敢白上耳餘詩¶
帖不䏻詳其&KR0010;月良愧該洽¶
　　　䟦朱宰𫠦蔵竹石¶
余苦不識𦘕獨嘗得東坡先生竹石於司馬文正諸孫把玩¶
乆之略窺其意今見此圖筆𫝑殊逼坡仙愛賞不巳於卷末¶
得蔡子俊薛道祖二䟦皆　蔵𦘕名家余幸偶合爾¶
<pb:KR4d0233_SBCK_042-6b>¶
　　䟦朱宰𫠦蔵孫介𦘕¶
孫介不見朱氏𦘕史　孫　廣明中避地入蜀長於天王鬼¶
神筆力狂怪不以𫝊彩為工此𦘕亦然介豈其家學耶¶
　　　䟦林伯順七世祖𦘕像¶
陳子曰自元豊季年至今故家舊物希不失矣而吾友林大¶
備𫠦蔵七世祖像見之面如生真家寳也公諱頌字雅文薛¶
寺丞先生銘大備父嘗識之序引中公起家累數鉅萬而不¶
及仕今衣冠盖貌工尊大之云¶
　　　䟦謝大成𫠦蔵曺公𩔰墨跡¶
髙宗中興一時元從皆將相也公𩔰獨善避權𫝑以眉夀終¶
今&KR0026;𫠦遺謝大成雜語一&KR0083;豈偶然哉豈偶然哉大成與余¶
同年生而強徤過余薄物細故身親不倦亦必有得於此矣¶
　　　䟦姚次韓𫠦　修禮書堂帖後¶
<pb:KR4d0233_SBCK_042-7a>¶
余嘗論前朝應制書若竇儀蘓曉同定刑綂而世但稱可象¶
司馬光趙彦若同上百官公卿表而世但稱君實蘓洵姚闢¶
同修太常因革禮而世但稱明&KR0098;之𩔖&KR0010;月浸乆將失其傳¶
令人太息今三館書目言百官表為温公撰是巳鉛槧尚多¶
湮晦况於事業&KR0057;可嘆息　如研論事物頋㩀於口耳之傳¶
其然豈其然乎因姚公孫次韓出示堂帖遂書其後¶
　　　䟦黄元章𫠦蔵山谷墨蹟後¶
以余𫠦見士大夫家山谷墨蹟皆可寳獨衡州守鄭如崈醴¶
陵丞李九齡與今元章𫠦蔵廼其家世舊物然後知得之它¶
人與魯納郜𪔂何異自百餘年間故家三世希不失者而元¶
章凛凛有論新法意象又不但家蔵如此¶
　　　䟦呉興陳籛芝草圖¶
頃桂陽&KR0492;中柱去礎三四尺所出芝一本婦子不以為祥掇¶
<pb:KR4d0233_SBCK_042-7b>¶
視余盖恍然嘆芝不遭也明日故枿復吐三葉紫質黄縁餙¶
見之竒甚余雖異之但令婦子軰謹視母掇取逾時色爛然¶
不敗今覩陳君繪芝為卷自内相李公宗伯倪公序且頌其¶
所自来不虚得又追嘆&KR0494;所産芝非特婦子不好事雖余亦¶
不好事也世固有&KR0057;物要其名字出不出顧所遭何如人爾¶
芝嘗遭嘆武宣者如余安足道哉因題陳君卷後以自訟云¶
　　　䟦樓大防重屏圖¶
右重屏圖其一圖薾然衰疾人也識者以詩知其為自傳無¶
疑其一圖衣冠容貌皆甚偉必王公大人而莫知之者王君¶
明清濁以所嘗見廬山祠堂其夜並圖書像謂其二人為李¶
中主韓熈載更二人亦不知為誰也嗟乎名字之著不著如¶
此哉孔子𫠦論伯夷叔齊齊景公萬世不可易矣¶
　　　䟦孟蜀王書後¶
<pb:KR4d0233_SBCK_042-8a>¶
余讀漢文賜南粤王趙佗書知西都之𫠦以興也周世宗一¶
世英主而昶以偏方通上國方哆然自大其語多諷刺不遜¶
其䏻免乎後而蜀亡諸君子顧以文詞取之何哉¶
止齋先生文集卷之四十二¶
<pb:KR4d0233_SBCK_042-8b>¶
