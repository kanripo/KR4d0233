# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.102718
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0375-044止齋先生文集-卷第四十四.
<pb:KR4d0233_SBCK_044-1a>¶
止齋先生文集卷之四十四¶
　　雜著¶
　　　瑞安縣學上梁文¶
吾邑有學繇慶暦而来諸生置員於崇寕為盛乆矣趍廢誰¶
其嗣興弛百役以獨先彌三時而具舉有𫿞凾丈可以横經¶
於粲周廬可以肄業共惟聖考侈廟貌之前&KR0026;𩔰&KR0098;賢侯輯¶
儒先之善筭事関風俗&KR0172;動州閭斯抗脩梁爰申善頌¶
　東吴會修門一葦通璧海源源流道徳也應泮水日朝宗¶
　西峴首葱葱雨露低更上&KR0026;潮試囬首朝陽合有鳯凰棲¶
　南一曲清江與地叅驚世文章曽不露横塘居士府潭潭¶
　北閩粤群山来不極三峯之下可無人能以功名留翰墨¶
　上閶闔方今開蕩蕩少㣲正照斗牛墟此有隠淪誰與訪¶
　下七八十翁多在者自言生不識干戈長得児孫皆爾雅¶
<pb:KR4d0233_SBCK_044-1b>¶
伏願上梁之後群書𠑽㨂多士填門相維&KR0017;神無風雨漂揺¶
之患燕及㣧祚皆山河魁磊之英¶
　　　到桂陽謁宣聖文¶
共惟夫子之言曰有一言而可以終身行之者其恕矣乎某¶
質簿氣觕誤有民社願事斯語以免於戾敢告¶
　　　桂陽上元設醮青詞¶
廼者庻證非常連隂不觧爰方假守何以召和㑹王暦之&KR0004;¶
頒雖修故事面天威之甚邇實貢忱辝恭願哀矜一方嘉恵¶
百榖事関民命寕使臣霑僥倖之恩咎在臣躬毋令民&KR0013;阽¶
危之患¶
　　　桂陽中秋設醮青詞¶
疾痛呼天&KR0186;自忘其僣越髙明覆物終不忍於顚隮永惟返¶
風㓕火之祥何啻虚谷應聲之速敢慿羽侶式謝鴻&KR0059;恭願¶
<pb:KR4d0233_SBCK_044-2a>¶
不異塵凢有来&KR0388;蠁怜臣斗筲之噐雖&KR0018;民社而不勝念臣¶
葵藿之誠盖填溝壑而未巳遂無它咎以迄終更¶
　　　桂陽軍修城隍祝文¶
有屹崇墉爾神主之彼圯而闕冝崇&KR0024;之築之闐闐尚呵護¶
之允也有成維皇其嘉與之¶
　　　桂陽軍禱雨文¶
某假守於此大懼凉薄不足以　用昭事明神以祈&KR0010;¶
事廼者烈風荐作嘉澤弗周粟　禾且憔悴夫爲吏之¶
日短神與民相依之日長奈何以吏之不徳而爲斯民病也¶
敬申前請敢告終惠¶
　　　謝龍山渡侯明應文¶
維侯所宅桂陽之望風雨不時於是焉禱其諸古之所謂境¶
内名山川歟茲者嘉澤弗周烈風荐作菽粟㡬空禾且就槁¶
<pb:KR4d0233_SBCK_044-2b>¶
固宰物者所以謫吏而侯亦豈遂忘此圡也遣官乞靈齋𪧐¶
以竢侯不督過而辱霈施之某雖無以愈人猶足以伐石譔¶
詞昭示後来永永無怠¶
　　　周子名&KR0003;¶
周子請名余命之曰仍之盖取古仍孫之義周氏之門父子¶
孫凢三世傳曰野人曰父母何算焉都邑之士則知尊禰矣¶
大夫及學士則知尊祖矣夫欲為士大夫者必世其家者也¶
三姓之舊於今為庻畢萬匹夫也而大有後於晋囯是在懋¶
不懋而巳故字之懋長¶
　　　朱子名&KR0003;¶
吾友朱同之之子名植字直卿　名字所從来曰祖父¶
所命也欲易其字為直方而植　因書以遺之使持白¶
祖父視如何也¶
<pb:KR4d0233_SBCK_044-3a>¶
　　　謝居士賛¶
貧而好施隠而好客終身鰥居而義不廢嗣息豈其所謂非¶
儒非墨而自適其適者耶¶
　　　自賛¶
以學多病以貧數窮佚我&KR0010;晏亦二者之功　歸寥寥¶
太空儻不離人即為良農¶
　　　桂陽軍告諭百姓榜文¶
照㑹當聀到任欲得民間通暁法意檢坐到見行條法如后¶
　父子律子孫違犯教(令/及)供飬有闕者徒二年¶
　　勑子孫違犯教令及供飬有闕情重者隣州𠒋𢙣者千¶
　　里並編管¶
　　𠡠諸生子孫而棄之者徒二年殺者徒三年收生人共¶
　　犯雖為從殺者與同罪棄者徒二年半並許人告若地¶
<pb:KR4d0233_SBCK_044-3b>¶
　　分及隣保知而不告殺者徒一年棄者减一等¶
　夫婦律諸妻無七出及義絶之狀而出之者徒一年半雖¶
　　犯七出有三不云而去之者杖一百追還&KR0002;犯𢙣疾及¶
　　姦者不用此律¶
　房族律諸同居&KR0002;大功以上親及外祖父母外孫&KR0002;孫之¶
　　婦夫之兄弟及兄弟妻有罪相為隠部曲奴婢為主隠¶
　　皆勿論即漏露其事及擿語消息亦不坐其小功以下¶
　　相隠减凢人三等&KR0002;犯謀叛以上者不用此律¶
　律諸告周親尊長外祖父母夫之祖父母雖得實徒其告¶
　　重者减所告罪一等即誣告重者加所誣罪三等告大¶
　　功尊長各减一等小功緦麻减二等誣告重者各加所¶
　　誣罪一等即非相容隠&KR0013;告者論如律其相侵犯自理¶
　　訴者聴¶
<pb:KR4d0233_SBCK_044-4a>¶
　隣里¶
　　𠡠諸訐告之罪&KR0002;於法不應告之人雖係廂𦒿隣保亦¶
　　不得告¶
　　𠡠諸事不干巳&KR0186;告論者杖一百其所告之事各不得¶
　　受理¶
　律諸隣里&KR0013;強盗及殺人告而不救𦔳者杖一百聞而不¶
　　救𦔳者减一等力𫝑不能赴救者速告附近官司&KR0002;不¶
　　告者亦以不救𦔳論其官司不即救𦔳者徒一年竊盗¶
　　者各减二等¶
　窩藏櫃頭誘略¶
　　𠡠知人犯罪而藏匿過致資給令得隠避者不湏事發¶
　　&KR0013;追藏依匿罪人法其知情停止人犯徒以上罪者准¶
　　此¶
<pb:KR4d0233_SBCK_044-4b>¶
律知情藏匿罪人&KR0002;過致資給令得隠避者各减罪人罪¶
　　一等¶
律諸愽戯賭財物者各杖一百(舉博為例/餘戯皆是)贜重者各依巳¶
　分准盗論(輸者亦依已/分為從坐)其停止主人及　力&KR0002;和合者¶
　各如之¶
𠡠諸開櫃坊停止賭愽財物者隣州編管於出軍营内停¶
　止者配本城並許人告廂𦒿廵察㸔营　宿提舉人失¶
&KR0116;察者杖八十¶
律諸畧人略賣人(不和為略十&KR0010;以/下雖和亦同畧法)為奴婢者絞為部曲¶
　者流三千里為妻妾子孫者徒三年(因而殺傷人/者/強盗法)和誘¶
　者各减一等¶
𠡠諸畧&KR0002;和誘人因而取財及雇賣或得財者計入巳之¶
　贜(在一名處頻/犯人不倍)畧人者以不持仗強盗論一貫皆配千¶
<pb:KR4d0233_SBCK_044-5a>¶
　　里婦人五百里編管因而姦者依強姦法和誘者以不¶
　　持仗竊盗論五貫配五百里婦人隣州編管其知情引¶
　　頜牙保&KR0002;藏匿&KR0013;畧誘者各依藏匿犯人法¶
右仰汝等百姓各詳立法之意欲汝慈孝父子有恩故有供¶
飬有缺及違法教令及不舉子之法欲汝安錯夫婦相保故¶
有七出三不去之法欲汝和恊宗族如一故有相容隠不相¶
告之法欲汝交通隣里無争故有不得告訐及相救𦔳之法¶
欲汝守已不務貪婪但利其家却為衆害故有停藏開櫃誘¶
畧之法迺至闘毆姦盗每事有條意在禁汝為非&KR0134;汝為善¶
當聀今莭取數項係父子夫婦房族隣里要切事理明以教¶
諭汝等皆有良心其俗質朴比之諸處公事最稀&KR0002;更遵從¶
不致違戾雖有官府刑何所施更兾得力之家津遣子弟從¶
師就學興起門戸其餘勤謹農桑愛惜錢榖𥙊享翁祖看守¶
<pb:KR4d0233_SBCK_044-5b>¶
墳墓如此則骨肉相&KR0134;里巷無怨和氣所積天道不差風雨¶
必調五穀必熟可使此&KR0022;永為樂圡至如徭人實同省地乆¶
来徃還何分彼此設&KR0002;軍縣催科或公人下鄉恐嚇保社復¶
相追擾或覧&KR0009;等家兠收過多或代納上戸利息太重之𩔗¶
九有枉塞並仰披陳當於當聀自有過差諸縣不䏻体恤儻以¶
㸔望未欲興詞但希書簡相&KR0300;或因&KR0009;居學聀過&KR0550;見諭庻¶
㡬通知從汝之便¶
　　　桂陽軍告諭納税榜文¶
照對軍縣每年起發省部總領諸司錢糧并支給官兵錢糧¶
貫萬浩瀚别無課入全藉税戸夏秋銀錢分擘&KR0063;副當聀到¶
任據平陽縣丞状申驅磨見得自淳熈十一年秋至十四年¶
夏六料銀錢欠数不少除十一年巳准　赦文自第五等巳¶
下除放外餘四等以上并十一年夏至十四年夏三料理合¶
<pb:KR4d0233_SBCK_044-6a>¶
拘催切慮税戸不易難以一併了納當聀今同衆官計度將¶
十一年四等以上戸共欠一千二百八兩有零并十二年夏¶
十二年秋共欠一千五百七十四兩有零共欠三料未納之¶
數時暫住催自十三年夏料為始催理又慮税戸日前巳將¶
錢米交托與&KR0259;子店户等人却&KR0013;兠收入巳致作名下掛欠¶
已行下知丞分鄊具出長名帖子付逐都保正戸長仰各廵¶
問甲甲内人戸如委曽交納託與人見有干照即仰保正𩔗¶
聚姓名保明申縣切待於交&KR0259;人名下追理自餘委係本戸¶
即仰趂時赴軍輸納今立寛限十三年夏秋二料限二月終¶
十四年夏料限三月終更不准前遣官差人下鄉搔擾乃巳¶
約束受納等䖏每銀一兩减五文足搯子錢减三文足&KR0229;錢¶
一百文足收㑹錢八十三文足每一貫减五文足槄子錢减¶
三文足苗米官田聀田米每石减十二文足每石倉用米减¶
<pb:KR4d0233_SBCK_044-6b>¶
十五升&KR0259;子米减五升和粜米每石减七文足每石倉用米¶
减十三升&KR0259;子米减五升省義倉米每鈔减五文足每石倉¶
用錢减十三文足倉用米减二十二升省&KR0259;子减五升省銀¶
自一錢以上米自一㪷以上准此曉示去訖候至限滿見得¶
錢物次第&KR0002;是正稅自足丁辦一年支遣當議再將本縣乆¶
例無名科歛並行蠲减以便人户&KR0002;致限滿拖延不肯了納¶
仰本縣將欠数多人申軍㸃追別有行遣¶
　　桂陽軍&KR0134;農文¶
照對守令&KR0134;農國有常典循習之乆但爲空文當聀以里巷¶
通曉之言&KR0134;諭汝等開具下項¶
　　一閩浙之土最是瘠薄必有鋤耙數畨加以糞溉方爲¶
　　　良田此聞¶
　　　不待施糞鋤耙亦希所種禾麥自然秀茂則知其土¶
<pb:KR4d0233_SBCK_044-7a>¶
　　膏&KR0254;勝如閩浙然閩浙上田收米三石次等二石此¶
　　間所收却無此数當是人力不到子課遂减奉勸自¶
　　今更加勤勉勿爲惰農坐視豐歉¶
　　一門房隣里切湏和睦莫與争訟界至田塍各據永業¶
　　火下牛畜迭相借𦔳少有言氣且務休和才到訟庭¶
　　便妨日子况復般褁倍有勞費假如有田十&KR0341;&KR0010;收¶
　　　不過十石供輸之外贍(飬/良)難豈冝因訟耗財自取狼狽¶
　　一了納租稅務在及時今来受納倉場並是當日給鈔¶
　　銷簿如有農家或將銀米慿托&KR0259;子鋪户等人湏是¶
　　便取去赤鈔爲慿不可信受手㑹白關之𩔗所慮&KR0259;¶
　　鋪兠牧過巳致作掛欠正當農務忽&KR0013;追呼¶
　　一陂塘水利冝從古来上流下接公共分使&KR0002;甲家占¶
　　　吝害及乙丙群聚争奪甚者到官期集隣保追逮證¶
<pb:KR4d0233_SBCK_044-7b>¶
　　佐動經旬月方得事明本欲獨得便宜却&KR0013;兩相¶
　　妨&KR0440;¶
　　一生借種粮貧者不免先湏量力莫㩀眼前借貸太多¶
　　債還不易及至空窮却謀昏頼所是冨家亦合量本¶
　　收息除豁積欠難以逓年登帯恣為貪婪&KR0002;貧者昏¶
　　頼不還冨者貪婪巳甚日致興訟罪有所歸即非主¶
　　客相資隣里相保之道¶
　　一此間典買産業或瞞昧卑㓜或不儘問親隣或因抱¶
　　種交業不時或因白與&KR0300;印違限之𩔗縁此無頼等¶
　　軰執占争論先自蒔種徑行收採比至到官惟憑契¶
　　約徃徃得産之家雖用見錢反以違法失理遭罪請¶
　　自今遇有交易子細審度凡渉前項數端之𩔗𦍒勿¶
　　　向前以貽後患¶
<pb:KR4d0233_SBCK_044-8a>¶
　　一此間多有無藉之人告人絶産及至到官或有恩養¶
　　子孫承代或有吐退近親遺嘱其&KR0004;官司未知来由¶
　　　湏至行遣甚者抄估比至給還動經年&KR0010;以此失業¶
　　　深属可怜除巳行下諸縣自今如有的是絶户即仰¶
　　　都保連名結罪保明具申方與受理自餘勿干渉人¶
　　妄有告訴重行科断¶
　　一諸縣夫逓除是般輦綱運錢米雖當忙月亦或不免¶
　　其餘雜&KR0229;冝且暫停如官司差使重疊或無輪次苦¶
　　樂不均及承行等人取乞搔擾廼至&KR0063;干賦&KR0229;有妨¶
　　農蚕使汝失所並仰陳訴¶
右仰汝等逓相&KR0134;諭務在遵從庻克有年毋令後悔¶
<pb:KR4d0233_SBCK_044-8b>¶
¶
止齋先生文集卷之四十四¶
