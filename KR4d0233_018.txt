# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 18


維周公太公功在盟府而伯禽見於費誓吕伋見於
康王¶之初克世其美垂名六藝顯允魏公弼亮二祖咨
爾後人宜¶自著見具官某踐修厥猷謀畧輻輳牧民馭
士何鄉不可内¶史擿發文昌論思績用甚茂稱者不容
<pb:KR4d0233_WYG_018-1b>
口也備邉襄州隠若¶敵國太上疇勞欲徙秣陵而未果
肆朕嗣服爰咨分閫托重¶留鑰莫如爾宜且夫金陵魏
公之所經畧也元勲大節賫志¶未就歴年於此胡能嗣
之文事武備兼修者何術内寧外憂¶長慮者何事其究
爾心以圖忠報豈惟先正将二祖亦寵嘉¶之可¶
　　　朝散大夫知南外宗正事趙不遡換右監門衛
　　　大将<md:KR4d0233_SBCK_018-1b>¶軍濠州團練使擢知大宗正事¶
勅具官某自藝祖置大宗正以睦親族盖歴年於此本
<pb:KR4d0233_WYG_018-2a>
支蟾¶聨世次櫛比而無忒違職此之由可不謹擇之乎
爾屬尊而¶身修宦達而志無競爰自左選改畀南班秩
以門衛之崇加¶以戎團之峻甚尊寵矣益輯宗盟以綿
帝系往其勉哉可¶
　　　直秘閣劉穎除直顯謨閣江東轉運判官¶
勅具官某課賢勞耶則誰如汝多采民譽耶則誰如汝
著况¶久淹恤朕豈忘汝也江表将漕司存與留都相時
盖視畿甸¶等耳煩爾調度以寛州縣之急歸報有期勿
<pb:KR4d0233_WYG_018-2b>
替前績可¶
　　　浙西提刑黄遹知贛州¶
勅具官某粤從臺掾遂畀畿節不可謂不遭時矣章貢
名邦¶選牧為重而其民亦號難理夫地重則須宿望事
難則藉容¶徳疇咨爾宜就畀州組益究民庸毋曰逺外
可<md:KR4d0233_SBCK_018-2a>¶　　　太學上舎生李斗南葉元英賜釋褐出身¶
敕某等科目之制至嚴宻也而繇學校進者則課其功
<pb:KR4d0233_WYG_018-3a>
緒盖¶有不待試於春官而䇿之廷者焉亦既得雋矣肆
予嗣服又¶㧞其尤若爾某某者而即官之則所以加恵
諸生豈不盛哉¶可¶
　　　侍衛歩軍司後軍統領戚拱宿衛部轄官兵特
　　　贈一¶官(邵建孫光祖鮑信陳孝/慶孫顯忠夏震並同)¶
敕具官某環列之尹著於春秋書勞進秩則有常典爾
其毋¶憚煩使式克欽承則予汝賞不一而足可¶
　　　湖南提刑趙不逿除江西提刑寺丞趙某除江
<pb:KR4d0233_WYG_018-3b>
　　　西¶提舉¶
敕具官某等自江以西綿地數千里其吏善讀律其商
善趨¶鹺茗之利而其田疇多旱潦部使者得其人則刑
罰中而訟<md:KR4d0233_SBCK_018-2b>¶缿之俗易禁弛散斂行而民不失業以是不
逿詳刑湖湘不¶偏聴於單辭爾(闕/)率職省寺謹厚而無
失其以不逿序遷臬¶司(闕/)為庾氏皆王人也觀省風謡
布宣徳意可不勉乎可¶
　　　張縯除直秘閣宫觀
<pb:KR4d0233_WYG_018-4a>
敕具官某以熈寧論事之臣之後其文足以自見其學
足以¶自飭此吾烈祖所以寘諸冊府上皇以為郎若卿
也晚分郡¶符數上奏計雖不見察於部使者而見直於
言路而秉心無¶競固請解組成爾素履歸休外祠還爾
舊著寓直延閣尚對¶新渥以為後圖毋若考槃永矢弗
告可¶
　　　江東轉運判官劉頴知平江府¶
敕具官某将輸江東方錫賛書擇牧吳門又分符竹爾
<pb:KR4d0233_WYG_018-4b>
亦喻¶朕指乎以爾才足以撥煩且宜引以自近也夫足
以撥煩則¶弭節而為劇郡所以發游刄之有餘引以自
近則置諸扶風<md:KR4d0233_SBCK_018-3a>¶馮翊之間盖鴻漸之序也深喻此指無
非簡記盍疾其驅以¶對新渥可¶
　　　李嘉謀知襄陽府¶
敕具官某維烈祖旁求西州之士幾無遺材用以為公
卿大¶夫多矣而一時同進宿留州縣位卑官薄聲聞藹
然者猶一¶二數朕所以式遄其歸也㑹乏襄陽之帥僉
<pb:KR4d0233_WYG_018-5a>
謀惟久而又中¶道輟汝以寛顧憂是豈朕初意乎夫旅
進周行毎恨非功名¶之㑹久勞外服又懐無拾補之益
有能於此何鄉不可則通¶儒也爾其欽承以圖忠報可¶
　　　新除福建提刑盧彦徳改江東提刑¶
敕具官某觀蜀道之歌湘纍之賦則知士大夫不樂久
宦於¶此也爾某﨑嶇荆益至於累年晚歸郎闈意不自
得懇章亟¶上持節七閩夫安於平進而樂逺外曽無纎
芥見於詞色是<md:KR4d0233_SBCK_018-3b>¶不謂之吉士歟以嫌自引易地江左姑
<pb:KR4d0233_WYG_018-5b>
徇爾懐嗣有它寵可¶
　　　權戸部侍郎梁總除刑部侍郎¶
敕朕誦周書至立政用人之戒詳矣而三致意於庶獄
至於¶卒章獨告司寇蘇公夫皆凖人也他無所概見而
司寇獨明¶言其人何歟盖謹而書之也具官某以寛厚
長者名當世而¶以法士名其家夫法士則深於文而長
者則傷於恵二者皆¶偏才也而卿獨兼二美焉頃為理
官空圄案月及掌邦計郡¶國晏然銜命來歸備見忠瘁
<pb:KR4d0233_WYG_018-6a>
晉貳秋官此蘇公之職也式敬¶爾獄以長我王國爾尚
無愧於周書哉可¶
　　　司農寺主簿張孝伯除國子監(十月十/一日)¶
敕具官某朕方加恵諸生凡聨事於成均者皆遴選也
胄監¶有丞與聞學政以爾孝伯雅致不渝肆用命爾其
益好修以¶須明陟可<md:KR4d0233_SBCK_018-4a>¶　　　諸王宫大小學教授姚愈除司農寺丞國子監
　　　主簿¶羅克開除軍器監丞(十月十/一日)
<pb:KR4d0233_WYG_018-6b>
敕具官爾愈爾克開皆以文雅嘗與聞學政矣而以愈
丞農¶扈克開丞戎監盖試煩事益究爾能左右具宜則
有明陟可¶
　　　直秘閣兩浙轉運判官黄黼除直龍圖閣陞副
　　　使再¶辭龍圖改除直顯謨閣(十月十/一日)¶
敕具官某以元祐名宦之後而其學足以自立才足以
自見也¶将漕郊畿燕及三輔朕圖爾功正名使華晉職
犧閣是豈謂¶之過歟而何遜章来上至于再三也益嘉
<pb:KR4d0233_WYG_018-7a>
亷操少却文謨雖¶不償勞亦足厲世可¶
　　　倉部郎中汪梓以趙汝愚親嫌除淮東提舉(十/月)
　　　(十四/日)¶
敕具官某朕不以防禁遇臣下而或自言嫌則亦從欲
以便¶其私爾大臣之子克世其家比解州紱遄歸郎舎
嘗試未乆<md:KR4d0233_SBCK_018-4b>¶譽處有聞顧以當路之嫌願就外服政畀淮
節以華其行雖¶徇爾懐亦足風厲可¶
　　　大理正閭邱泳除利州路提刑(十月十/七日)
<pb:KR4d0233_WYG_018-7b>
敕具官某夫持節行郡國是為周王人漢部刺史也然
周以¶下士漢纔秩六百石何歟深知此意宜何以圖報
乎爾為理¶官亦既累嵗博文敏事似不能言㑹擇蜀使
咸曰汝可若爾¶者足以循周漢之制越次而持節矣詳
刑於蜀庸究爾能往¶其欽承以須明陟可¶
　　　秘書監兼實録院檢討官薛叔似除權户部侍
　　　郎(十¶月二/十八日)¶
敕朕欲省賦甚而用不足盖嘗歎息安得執古以御今
<pb:KR4d0233_WYG_018-8a>
之士¶與之共圖邦計乎而澤下究也具官某習於六經
之道而明當¶世之務自薦紳先生下逮新進稱爾不容
口也屬兹銜命萬<md:KR4d0233_SBCK_018-5a>¶里来歸革帶蔬食行乎蠻貊朕甚嘉
之曽未復命擢貳民曹¶夫從班豈所以償勞乎可使治
賦孔門之學何以利國孟子不¶對於斯二者並行不悖
此朕之所圖於汝也尚其懋哉以永¶士譽可¶
　　　起居舎人兼侍講劉光祖除起居郎司農少卿
　　　鄧馹¶除起居舎人(十月二/十八日)
<pb:KR4d0233_WYG_018-8b>
敕具官某左右史朕所嘉頼以謹言動爰自嗣服儀圖
其人¶皆舊學也爾光祖馹頃在儲寮蔚為國士而光祖
繇霜臺馹¶繇騎省各以論事不避權近俄而去國朕甚
懐之盖嘗嘆息¶安得三益以自近也今之歸止實慰我
心其以光祖序進左¶坳馹擢居右陛豈徒以是為私乎
其繼自今直筆在前則出¶入不欽號令不臧将懼思焉
爾其懋哉勿替初意可¶
　　　國子祭酒彭椿年除直龍圖閣江東路轉運副
<pb:KR4d0233_WYG_018-9a>
　　　使(閏<md:KR4d0233_SBCK_018-5b>¶十月/二日)¶
敕具官某昔荀卿嘗為祭酒矣而卒老蘭陵後世恨之
爾某¶於今百辟最先進也方在諸生及見故老比為博
士獨抱遺¶經而自詭治民遲遲翔集盖累年於此矣晚
長成均雅不自¶喜亟上懇牘欲便其私将輸江堧陞華
犧閣雖寵爾行而朕¶尚冀爾無遐心也以解荀卿之恨
亦有意乎可¶
　　　大理寺丞林思齊除大理正(閏十一/月二日)
<pb:KR4d0233_WYG_018-9b>
敕具官某本朝重科目而有以奕世父子一門伯仲赫
然聨¶翩擅聲名於塲屋若爾某者豈不足貴乎而何州
縣淹恤亟¶稱賢勞岳牧論薦始有朝蹟也淑問獻囚士
論惟允俾為理¶官自丞而正鴻漸之序嗣有懋官可¶
　　　户部郎中王溉除直秘閣知平江府(閏十月/三日)¶
敕具官某治辦之吏患在鍥薄豈弟之長或不事事此
二千<md:KR4d0233_SBCK_018-6a>¶石所以難其人也爾自分郡寄比遣使華長於心
計往往所¶在足用而長財也而捐以予民動累鉅萬蜀
<pb:KR4d0233_WYG_018-10a>
道之人至今懐¶恵若爾者可以托千里之國矣吳門擇
牧盖久而後得之輟¶于望郎華以寓直爾其懋哉勿替
民譽可¶
　　　太府寺簿范蓀除大理寺丞(閏十月/三日)¶
敕具官某奕世載徳孰如范氏爾克踐修益自問學色
辭粹¶温君子人也俾丞棘寺未究爾能謹視刑書嗣有
寵數可¶
　　　朝請郎權發遣滁州石宗昭除度支郎官新改
<pb:KR4d0233_WYG_018-10b>
　　　除浙¶西提舉吳鎰除司封郎官(九月八日鎰閏/十月十四日)¶
敕具官某等以吾冊府校讐之臣而越在外服不知其
反期¶何時非所以為經生學士勸也爾宗昭鎰嘗同日
給筆札試¶于玉堂之廬觀如堵墻其美無度而何宗昭
在淮鎰在湘之¶久也夫合江之水環滁之山将指承流
爾固樂此公論不置<md:KR4d0233_SBCK_018-6b>¶盍歸郎闈其亟來朝以對新渥可¶
　　　軍器少監兼權司封官李大性除浙東提舉知
　　　常州¶黄灝除浙西提舉(大性十月三日/灦閏十月四日)
<pb:KR4d0233_WYG_018-11a>
敕具官某今二浙猶三輔也比嵗不登仍以旱潦荒政
十二¶其誰與朕推行之乎爰諏其人得於周行則汝大
性得於列¶郡則汝灝也東西二節於以分畀平興頒積
悉咨聴之吳越¶之間民無菜色我有褒璽必不爾後可¶
　　　太學博士陳峴武學将士陳邕並除秘書省正
　　　字(閏十月/十四日)¶
敕具官某等朕命以雲漢側身之誼䇿爾於玉堂之廬
爾峴¶不徒具文而有惻隠之實爾邕科别其條而昌言
<pb:KR4d0233_WYG_018-11b>
之不枉於¶執事文詞拳拳皆可觀也冊府儲才得爾惟
允勉司校讎益¶務涵育以就逺志以副殊休可¶
　　　監登聞檢院楊大全除宗正寺主簿主管官告
　　　院傅<md:KR4d0233_SBCK_018-7a>¶伯成除司農寺主簿(十月十/四日)監都進奏院
　　　孟浩除國¶子監主簿(浩閏十月/十四日)¶
敕具官某等夫以百畝之宰三年之淹僉言賢勞始有
朝蹟¶而後階升簿正列寺士欲以才自著也斯已艱矣
矧爾大全¶西州之彦而伯成浩又南國之良乎姑懋厥
<pb:KR4d0233_WYG_018-12a>
官以須褒進可¶
　　　太學正孫元卿除武學博士(閏十月二/十五日)¶
敕具官某古者干籥皆學於東序而貍首騶虞又皆樂
師所¶以教國子也爾以文行簡在東膠譽處甚矣推所
講明施及¶右學将見諸生不但習孫吳而已則朕之所
以用汝也可¶
　　　李知已陳景俊並除大理寺丞(十月/八日)¶
敕具官某等魯人以淑問獻囚而漢以文無害為獄掾
<pb:KR4d0233_WYG_018-12b>
皆所¶以重士官也爾知已於今多士為前進而有亷退
之稱不幾¶於魯詩所謂淑問者乎爾景俊於今法家為
通才而無少恩<md:KR4d0233_SBCK_018-7b>¶之蔽不幾於漢制所謂文無害者乎俾
丞棘寺同審刑書庶¶幾吾民幽枉必達可¶
　　　國子司業葉適除太府卿淮東總領(十一月十/二日)¶
敕具官某昔者仲尼攷定六藝至大學之卒章歸於義
利易¶道深矣亦曰天地大徳次及於理財也今宿師數
十萬以天¶下之財贍之不領於大農之經費而居此官
<pb:KR4d0233_WYG_018-13a>
者不知此誼是¶不重為吾民病乎宜廷臣論建者欲得
賢士大夫使之久任¶以加恵吾元元也朕覽奏矍然改
圖其人而大臣首以爾適¶應選擇輟從司成晉長外府
以儒術總戎餉昉於此矣行爾¶所學奚必多訓可¶
　　　楊源轉一官¶
敕具官某爾請昏于戚里将以圖膴仕也方優愍章及
其黨¶族宜進一官以廣恩意可<md:KR4d0233_SBCK_018-8a>¶　　　楊緯引嫌改知閬州
<pb:KR4d0233_WYG_018-13b>
敕具官某朕不以防禁遇臣下而或自言嫌則亦從欲
以便¶其私爾紆州組浸有民譽顧以伯氏庀司㩁牧抗
章引却易¶地閬中雖徇爾懐亦足風厲可¶
　　　主管冲佑觀黄度知婺州¶
敕具官某言者不狂擇者不明此漢文帝之詔也深厚
寛博¶庶幾六藝朕甚慕焉日以練官補郡守而爾度方
抗疏論事¶無所撓且竟舎州組便親養退省爾私豈有
為為之乎若但¶從欲不强起汝亦異於漢文矣婺越境
<pb:KR4d0233_WYG_018-14a>
錯可以将父便道¶之官是用命汝其往拊吾民益以民
事之暇强學待問朕豈¶汝忘哉可¶
　　　髙宗周押馬賞轉官¶
勅具官某詩不云乎秉心塞淵騋牝三千馬之増減於
此觀<md:KR4d0233_SBCK_018-8b>¶人心焉此吾所以設賞典也其進爾秩勸後來可¶
　　　武節郎提轄製造御前軍器所曹組職事修舉
　　　轉¶一官¶
勅具官某以除戎器課勞而増秩非苟以為恩也天下
<pb:KR4d0233_WYG_018-14b>
無事¶武備易弛有精其能不可不勸可¶
　　　沈槐胡仲衡吕友直並除大理評事¶
勅具官某等日者屢肆大眚囹圄空虚理官具員而已
然而¶擇人以詳刑則不可不謹若爾某者皆由此選也
宜及閒暇¶益務明習以稱朕哀矜庶獄之意可¶
　　　前知撫州趙彦繩知贛州¶
勅具官某江右民牧章貢為重爾彦繩以屬籍之秀奮
於儒¶科而臨川治行奏計為最解組来朝適㑹闕守畀
<pb:KR4d0233_WYG_018-15a>
爾符竹咸¶曰是宜往其究心以永終譽可<md:KR4d0233_SBCK_018-9a>¶　　　宗正少卿李祥除國子祭酒(十一月二/十一日)¶
勅具官某士行莫髙於知止廟謨莫急於留賢一舉而
二美¶附此朕所以用爾祥也以爾議論接於前聞行藏
備於素履¶見推文行多士攸同粤從樞屬擢貳胄監而
秉心無競陳誼¶甚髙盖旬嵗之間亡慮數請以年為解
懐不自安也朕為此¶風不作深用嘉尚爰醻已試晉長
司成本之諸生以重兩學¶夫人臣守誼人主尚徳是足
<pb:KR4d0233_WYG_018-15b>
以明教化矣可¶
　　　虞儔知湖州¶
勅具官某以爾嘗入霜臺持玉節風績甚茂淹恤云久
尚徒¶勞州組乎夫仁不異逺義不辭難廼苕霅之間自
昔樂土維¶年不逢民有菜色荒政十二朕靡所愛苟非
其人是将焉寄¶此朕所以用汝也寓直延閣姑寵爾行
亟圖民庸以計来上可¶
　　　張宗况張宗愈轉一官與幹官差遣<md:KR4d0233_SBCK_018-9b>¶
<pb:KR4d0233_WYG_018-16a>
勅具官某等勸分之令下未有帥先為吾元元輸粟於
縣官¶者而爾以勲閥世臣能奉明詔朕甚嘉之爰進厥
秩俾屬外¶臺非苟為恩将以風厲可¶
　　　倪思知泉州¶
勅具官某朕觀周詩至於廷臣徂齊入謝為之作誦勤
勤勞¶苦然後知官人之道焉爾早以英聲穎脫時輩浸
即膴仕蔚¶為國華日者方憇征驂俄而去國顧乃願休
祠館不就郡章¶以若所為豈必待仕而後慊於心歟而
<pb:KR4d0233_WYG_018-16b>
朕自不能忘也維閩¶山樂土温陵佳郡成爾素履姑惟
遲次事簡賦寛可踐所學¶往其欽承益自明試可¶
　　　鄉貢進士方權輸米補廸功郎¶
勅某勸分之令下未有帥先為吾元元輸粟於縣官者
而爾¶嘗預計偕能奉明詔授之初官以厲来者不亦可
乎可<md:KR4d0233_SBCK_018-10a>¶　　　程需輸米特補承信郎¶
勅某勸分之令下未有帥先為吾元元輸粟於縣官者
<pb:KR4d0233_WYG_018-17a>
而爾¶能奉明詔是足嘉與官以右選以勸後来可¶
　　　馬大同特復元官致仕¶
勅霜臺有請固不可屈於恩泉壤可懐亦不容廢以法
爰棄¶前咎遂還故官以昭念舊之仁以示勸能之典具
官某信已¶之學兼人之才粤自少年意已輕於先達浸
更膴仕恥徒事¶於清談盖時出其抱負之長而概見於
設施之際修明臬事¶有發伏擿姦之功論建版曹皆足
用長財之畫肆予初政洊¶有煩言屬爾沉疴姑從薄責
<pb:KR4d0233_WYG_018-17b>
諒兼忘於寵辱何遽隔於幽¶明東首拖紳曷慰九原之
恨西清持槖尚歆再命之榮可¶
　　　著作佐郎王奭除著作郎(十二月二/十三日)¶
勅具官某雍也仁而不佞仲尼所以第徳行之科也爾
羣居<md:KR4d0233_SBCK_018-10b>¶則寡言旅進則却立不幾乎所謂仁而不佞者歟
久游冊府¶殊無兢心比上著庭見謂直筆於焉序遷未
足以究爾能也¶朕方識之行有簡擢可¶
　　　秘書丞陳棟除著作佐郎(十一月二/十二日)
<pb:KR4d0233_WYG_018-18a>
勅具官某載筆東觀極天下之選矣官資崇卑嵗月久
近不¶足論也爾嘗奉大對亞乎襃然之選才長文富不
自衒鬻從¶其所好翺翔著庭以昌令名以就逺器詩不
云乎潛雖伏矣¶亦孔之炤爾亦喻此指乎可¶
　　　太常博士邵康除秘書丞(十一月二/十三日)¶
勅具官某筮仕學省遂入容臺遂上冊府士而能致身
如此¶盖亡幾人也以爾奏名南宫嘗為天下第一種學
績文益務¶持養次第及此朝無異言往其懋哉以就逺
<pb:KR4d0233_WYG_018-18b>
器可¶
　　　太常寺主簿劉誠之除太常博士劉孟容除秘
　　　書省<md:KR4d0233_SBCK_018-11a>¶正事(十一月二十三日/孟容二十七日)¶
勅具官某朕毎講至於春秋一書則聞劉氏之說本朝
經學¶未能或之先也訪求其家則爾誠之孟容皆世科
第誠之方¶簿正曲臺雅有譽處而孟容淹恤在外稱者
尤不容口也其¶以誠之為禮博士而特召孟容寘諸冊
府詩不云乎凡周之¶士不顯亦世世之不顯厥猶翼翼
<pb:KR4d0233_WYG_018-19a>
思皇多士生此王國朕盖¶庶幾於此焉可¶
　　　中書門下省檢正諸房公事兼權刑部侍郎徐
　　　誼除¶權工部侍郎兼知臨安府(十二月/三日)¶
勅商邑翼翼四方之極夫為内史而無尊重難危之勢
非所¶以覽示海内壮京室也具官某外寛而中剛末詳
而本約能¶通當今之務而不失古意能得君子之心而
不忿疾于頑也¶比嘗試對賦奏闓切朕識之久㑹謀畿
帥而簡之庶僚貳于<md:KR4d0233_SBCK_018-11b>¶起部盖聞兾裏言之助者開羣枉
<pb:KR4d0233_WYG_018-19b>
之門懐危得之情者持自¶營之計内史不競職此之由
儀圖其人無以易汝是用蔽自¶朕志度越故常以論思
之班行彈壓之事往其懋哉以振首¶善可¶
　　　袁燮除太學正(十二/月)¶
勅具官某今周行之士可以為人師者不乏而朕取諸
逺至¶于一再爾燮亦喻此指乎夫行修于家而未施用
於世名聞¶於州里而未有著於朝列此人主之所務白
也宜益懋官¶以副朕不遐遺之意可
<pb:KR4d0233_WYG_018-20a>
　　　添差台州通判吕祖儉除太府寺丞浙東常平
　　　司幹¶官孟猷除藉田令(猷閏十月三日/祖儉十二日)¶
勅用人之弊其惟泄邇而忘逺乎肆朕嗣服覽示無外
間有¶遺材取之下國爾祖儉爾猷皆以故家子孫雅有
譽處孝友<md:KR4d0233_SBCK_018-12a>¶行於窮約而趣尚不専於科第也徒勞州縣
未究爾能以爾¶祖儉丞外府猷令籍田其益好修以稱
朕意可¶
　
<pb:KR4d0233_WYG_018-20b>
　
　
　
　
　
　
　
　止齋集巻十八<md:KR4d0233_SBCK_018-12b>¶<md:KR4d0233_SBCK_019-1a>¶
<pb:KR4d0233_WYG_019-1a>
欽定四庫全書
　止齋集巻十九¶　　　　　宋　陳傅良　撰
