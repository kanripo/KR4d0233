# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:29.972951
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0375-018止齋先生文集-卷第十八.
<pb:KR4d0233_SBCK_018-1a>¶
止齋先生文集卷第十八¶
　　外集¶
　　　知襄陽府張枃知建康府¶
勑維周公太公功在盟府而伯禽見扵費誓吕伋見扵康王¶
之初克世其羙垂名六藝顯&KR0098;魏公弼亮二祖咨爾後人冝¶
自著見具官某踐修厥猷謀畧輻輳牧民馭士何郷不可内¶
史擿彂文昌論思績用甚茂称者不容口也備邉襄州隠若¶
敵國太上疇勞&KR0082;徙秣陵而未果肆朕嗣服爰咨分閫托重¶
&KR0335;鑰莫如爾冝且夫金陵魏公之所經畧也元勲大節賫志¶
未就歴年扵此胡&KR0014;嗣之文事武備兼修者何術内寜外憂¶
長慮者何事其究爾心以圖忠報豈惟先正将二祖亦寵嘉¶
之可¶
　　　朝散大夫知南外宗正事趙不遡換右&KR0101;門衞大将¶
<pb:KR4d0233_SBCK_018-1b>¶
　　　軍濠州團練使擢知太宗正事¶
勑具官某自藝祖置大宗正以睦親族盖歴年扵此夲支蟬¶
聮世次櫛比而無忒違職此之由可不謹擇之乎爾属尊而¶
身修宦逹而志無競爰自左選改𢌿&KR0047;班秋以門衞之崇加¶
以戎團之峻甚尊寵矣益輯宗盟以綿帝系徃其勉㦲可¶
　　　直秘閣劉頴除直顯謨閣江東轉運判官¶
勑具官某課賢勞耶則誰如汝多采民譽耶則誰如汝著况¶
乆淹恤朕豈忘汝也江表将&KR0519;司存與&KR0335;都相時盖視畿甸¶
等耳煩爾調度以寛州縣之急歸報有期勿替前績可¶
　　　浙西提刑黄遹知贛州¶
勑具官某粤從臺&KR0122;遂畀畿節不可謂不遭時矣章貢名&KR0022;¶
選牧爲重而其民亦號難理夫地重則湏宿望事難則藉容¶
徳疇咨爾冝就𢌿州組益究民庸母曰逺外可¶
<pb:KR4d0233_SBCK_018-2a>¶
　　　太學上舎生李斗&KR0047;葉元英賜釋&KR0260;出身¶
敕某等科目之制至嚴宻也而繇學枚進者則課其功緒蓋¶
有不待試扵春官而䇿之&KR0733;者焉亦旣得雋矣肆予嗣服又¶
拔其&KR0057;&KR0002;爾某某者而即官之則所以加恵諸生豈不盛㦲¶
可¶
　　　侍衞歩軍司後軍統領戚拱宿衛部轄官兵特轉一¶
　　　官(邵建/孫光祖/鮑信/陳孝慶孫𩔰忠夏震並同)¶
敕具官某環列之尹著扵春秋書勞進秩則有常典爾其母¶
憚煩使式克欽承則予汝賞不一而足可¶
　　　湖&KR0047;提刑趙不逿除江西提刑寺丞趙　除江西¶
　　　提舉¶
敕具官某等自江以西綿地数千里其吏善讀律其啇善趨¶
鹺茗之利而其田疇多旱潦部使者得其人則刑罸中而訟¶
<pb:KR4d0233_SBCK_018-2b>¶
缿之俗易禁弛散歛行而民不失業以是不逿詳刑湖湘不¶
偏聴扵單辭爾　率軄省寺謹厚而無失其以不逿序遷臬¶
司　為&KR0067;氏皆王人也觀省風謡布宣徳意可不勉乎可¶
　　　張縯除直秘閣官&KR0026;¶
敕具官某以熈寕論事之臣之後其文足以自見其學足以¶
自&KR0346;此吾烈祖所以寘諸冊府上皇以爲郎&KR0002;卿也晚分郡¶
符數上奏計雖不見察扵部使者而見直扵言路而秉心無¶
競固請觧組成爾素履歸休外祠還爾舊著寓直延閣尚對¶
新渥以為後圖母&KR0002;考槃永矢弗告可¶
　　　江東轉運判官劉頴知平江府¶
敕具官某將輸江東方錫賛書擇牧呉門又分符竹爾亦喻¶
朕指乎以爾才足以撥煩且宜引以自近也夫足以撥煩則¶
彌節而為𠟵郡𫠦以彂㳺刄之有餘引以自近則置諸扶風¶
<pb:KR4d0233_SBCK_018-3a>¶
馮翊之間蓋鴻漸之序也深喻此指無非簡記盍疾其驅以¶
對新渥可¶
　　　李嘉謀知襄陽府¶
敕具官某維烈祖旁求西州之士㡬無遺材用以爲公卿大¶
夫多矣而一時同進宿&KR0335;州縣位卑官薄聲聞藹然者猶一¶
二數朕所以式遄其歸也㑹乏襄陽之帥僉謀惟乆而又中¶
道輟汝以寛顧&KR0104;是豈朕初意乎夫旅進周行毎恨非功名¶
之㑹久勞外服又懐無拾&KR0024;之益有&KR0014;扵此何郷不可則通¶
儒也爾其欽承以圖忠報可¶
　　　新除福建提刑盧彦徳改江東提刑¶
敕具官某觀蜀道之歌湘繫之賦則知士大夫不樂乆宦於¶
此也爾某﨑嶇荆益至於累年晚歸&KR0048;闈意不自得&KR0548;章亟¶
上持節七閩夫安扵平進而樂逺外曾無纎芥見於詞色是¶
<pb:KR4d0233_SBCK_018-3b>¶
不謂之吉士歟以嫌自引易地江左姑徇爾懐嗣有它寵可¶
　　　&KR0096;戸部侍&KR0048;梁揔除刑部侍郎¶
敕朕誦周書至立政用人之戒詳矣而三致意於庻獄至於¶
卒章獨告司寇蘇公夫皆凖人也他無所槪見而司㓂獨明¶
言其人何歟盖謹而書之也具官某以寛厚長者名當世而¶
以法士名其家夫法士則深扵文而長者則傷扵恵二者皆¶
偏才也而卿獨兼二羙焉頃為理官空圄案月及掌&KR0022;計郡¶
國晏然衘命来歸備見忠瘁晋貳秋官此蘇公之職也式敬¶
爾獄以長我王國爾尚無愧於周書㦲可¶
　　　司農寺主簿張孝伯除國子監(十月十一日)¶
敕具官某朕方加恵諸生凢聮事扵成均者皆遴選也胄監¶
有丞與聞學政以爾孝伯雅致不渝肆用命爾其益好修以¶
湏明陟可¶
<pb:KR4d0233_SBCK_018-4a>¶
　　　諸王宫大小學教授姚愈除司農寺丞國子&KR0101;主簿¶
　　　羅克開除軍噐&KR0101;丞(十月十一日)¶
敕具官爾愈爾克開皆以文雅嘗與聞學政矣而以愈丞農¶
扈克開(丞/戎)&KR0101;蓋試煩事益究爾䏻左右具冝則有明陟可¶
　　　直秘閣兩浙轉運判官黄黼除直龍啚閣陞副使再¶
　　　辭龍啚改除直顯謨閣(十月十一日)¶
敕具官某以元祐名宦之後而其學足以自立才足以自見也¶
將漕郊畿燕及三輔朕圖爾功正名使華晋職犧閣是豈謂¶
之過歟而何遜章来上至于再三也益嘉廉操少&KR0077;文謨雖¶
不償勞亦足厲世可¶
　　　倉部郎中汪梓以趙汝愚親嫌除淮東提舉(十月十四日)¶
敕具官某朕不以防禁遇臣下而或自言嫌則亦從&KR0082;以便¶
其&KR0059;爾大臣之子克世其家比解州紱遄歸郎舎嘗試未乆¶
<pb:KR4d0233_SBCK_018-4b>¶
譽䖏有聞顧以當路之嫌&KR0133;就外服政𢌿淮節以華其行雖¶
徇爾懐亦足風厲可¶
　　　大理正閭丘泳除利州路提刑(十月十七日)¶
敕具官某夫持節行郡國是為周王人漢部刺史也然周以¶
下士漢&KR0379;秩六百石何歟深知此意冝何以圖報乎爾為理¶
官亦旣累&KR0010;愽文敏事佀不&KR0014;言㑹擇蜀使咸曰汝可&KR0002;爾¶
者足以循周漢之制越次而持節矣詳刑扵蜀庸究爾&KR0014;徃¶
其欽承以湏明陟可¶
　　　秘書監兼實錄院檢討官薛叔似除&KR0096;户部侍郎(十)¶
(月二十八日)¶
敕朕&KR0082;省賦甚而用不足盖嘗歎息安得執古以御今之士¶
與之共圖&KR0022;計乎而澤下究也具官某習扵六經之道而明當¶
世之務自薦紳先生下逮新進&KR0091;爾不容口也属茲衘命萬¶
<pb:KR4d0233_SBCK_018-5a>¶
里来歸革帯&KR0188;食行乎蠻貊朕甚嘉之曽未復命擢貳民曹¶
夫&KR0025;班豈𫠦以償勞乎可使治賦孔門之學何以利國孟子不¶
對扵斯二者並行不悖此朕之所圖扵汝也尚其懋㦲以永¶
士譽可¶
　　　起居&KR0213;人兼侍講劉光祖除起居郎司農少卿鄧馹¶
　　　除起居舎人(十月二/十八日)¶
敕具官某左右史朕所嘉頼以謹言動爰自嗣服儀圖其人¶
皆舊學也爾光祖馹頃在儲寮蔚爲國士而光祖繇霜䑓馹¶
繇&KR0016;省各以論事不避權近俄而去國朕甚懐之蓋嘗嘆息¶
安得三益以自近也今兹歸止實慰我心其以光祖序進左¶
&KR0638;馹擢居右陛豈徒以是爲&KR0059;乎其繼自今直筆在前則出¶
入不欽號令不&KR0391;將懼思焉爾其懋㦲勿替初意可¶
　　　&KR0038;子𥙊酒彭椿年除直龍啚閣江東路轉運副使(閏)¶
<pb:KR4d0233_SBCK_018-5b>¶
(十月二日)¶
敕具官某昔荀卿嘗爲𥙊酒矣而卒老蘭陵後世恨之爾某¶
扵今百辟㝡先進也方在諸生及見故老比爲愽士獨抱遺¶
&KR0052;而自詭治民遅遅翔集蓋累年扵此矣晚長成均雅不自¶
喜亟上懇牘&KR0082;便其&KR0059;将輸江瑌陞華犠閣雖寵爾行而朕¶
尚兾爾無遐心也以觧荀卿之恨亦有意乎可¶
　　　大理寺丞林思齋除大理正(閠十一月二日)¶
敕具官某本朝重科目而有以奕世父子一門伯仲赫然聮¶
翩擅聲名於塲屋&KR0002;爾某者豈不足貴乎而何州縣淹恤亟¶
&KR0091;賢勞岳牧論薦始有朝蹟也淑問獻囚士論惟允俾爲理¶
官自丞而正鴻漸之序嗣有懋官可¶
　　　户部郎中正溉除直秘閣知平江府(閏十月三日)¶
敕具官某治辦之吏患在鍥薄豈弟之長&KR0137;不事事此二千¶
<pb:KR4d0233_SBCK_018-6a>¶
　石所以難具人也爾自分郡&KR0009;比遣使華長扵心計徃徃𫠦¶
　在足用而長財也而&KR0162;以予民動累鉅萬蜀道之人至今懐¶
　恵&KR0002;爾者可以托千里之&KR0038;矣呉門擇牧蓋久而後得之輟¶
　于望郎華以寓直爾其懋㦲勿替　民譽可¶
　　　太府寺簿范蓀除太理寺丞(閏十月三日)¶
　敕具官某奕世載徳孰如范氏爾克踐修益自問學色辭粹¶
　温君于人也俾丞&KR0068;寺未究爾䏻謹視刑書嗣有寵數可¶
　　　　朝請&KR0048;權𤼵遣滁州石宗昭除度支郎官新改除浙¶
　　　　西提舉呉鎰除司封郎官(九月八日鎰/閏十月十四日)¶
　敕具官某等以吾冊府校讐之臣而越在外服不知其反期¶
　何時非所以為&KR0052;生學士勸也爾宗昭鎰嘗同日給筆札試¶
　于玉堂之廬觀如堵墻其羙無度而何宗昭在淮鎰在湘之¶
　久也夫合江之水環滁之山將指承流爾固樂此公論不置¶
<pb:KR4d0233_SBCK_018-6b>¶
盍歸郎闈其亟來朝以對新渥可¶
　　　軍噐少&KR0101;兼權司封官李大性除浙東提舉知常州¶
　　　黄灝除浙西提舉(大性十月三日灝閏十月四日)¶
敕具官某今二浙猶三輔也比&KR0010;不登仍以旱潦荒政十二¶
其誰與朕推行之乎爰諏其人得扵周行則汝大性得扵列¶
郡則汝灝也東西二節扵以分𢌿平興頒積悉咨聴之呉越¶
之間民無菜色我有褒璽必不爾後可¶
　　　太學愽士陳峴武學將上陳邕並除祕書省正字(閏十月/十四日)¶
敕具官某等朕命以雲漢側身之&KR0105;䇿爾扵玉堂之廬爾峴¶
不徒具文而有惻隠之實爾邕科别其條而昌言之不枉扵¶
執事文詞拳拳皆可觀也冊府儲才得爾惟允勉司校讎益¶
務&KR0636;育以就逺志以副殊休可¶
　　　&KR0101;登聞檢院楊太全除宗正寺主簿主管官告院𫝊¶
<pb:KR4d0233_SBCK_018-7a>¶
　　　　伯成除司農寺主簿(十月十/四日)&KR0101;都進奏院孟浩除&KR0038;¶
　　　　子&KR0101;主簿(浩閏十月十四日)¶
　敕具官某等夫以百畝之宰三年之淹僉言賢勞始有朝蹟¶
　而後階升簿正列寺士&KR0082;以才自著也斯已艱矣矧爾大全¶
　西州之彦而伯成浩又&KR0047;&KR0038;之良乎姑懋厥官以湏褒進可¶
　　　　大學正孫元卿除武學愽士(閏十月二/十五日)¶
　敕具官某古者干籥皆學扵東序而貍首騶虞又皆樂師所¶
　以教&KR0038;子也爾以文行簡在東膠譽䖏盛矣推𫠦講明施及¶
　右學將見諸生不但習孫呉而巳則朕之𫠦以用汝也可¶
　　　　李知已陳景俊並除大理寺丞(十月/八日)¶
　敕具官某等魯人以淑問獻囚而漢以文無害為獄椽皆𫠦¶
　以重士官也爾知已扵今多士為前進而有㢘退之稱不㡬¶
　扵魯詩所謂淑問者乎爾景俊扵今法家為通才而無少恩¶
<pb:KR4d0233_SBCK_018-7b>¶
之蔽不㡬扵漢制𫠦謂文無害者乎俾丞&KR0068;寺同審刑書庻¶
㡬吾民幽枉必逹可¶
　　　&KR0038;子司業適除太府卿淮東總領(十一月/十二日)¶
敕具官某昔者仲尼攷定六藝至大學之卒章歸於義利易¶
道深矣亦曰天地大徳次及扵理財也今宿師數十萬以天¶
下之財贍之不領扵大農之&KR0052;費而居此官者不知此誼是¶
不重為吾民病乎冝&KR0733;臣論建者&KR0082;得賢士大夫使之乆任¶
以加恵吾元元也朕覧奏矍然改圖其人而大臣首以爾適¶
應選擇輟從司成晉長外府以儒術總戎餉昉扵此矣行爾¶
所學奚必多訓可¶
　　　楊源轉一官¶
敕具官某爾請昏于戚里將以圖膴仕也方優愍章及其黨¶
族冝進一官以廣恩意可¶
<pb:KR4d0233_SBCK_018-8a>¶
　　　楊緯引嫌改知閬州¶
敕具官某朕不以防禁遇臣下而&KR0137;自言嫌則亦從&KR0082;以便¶
其&KR0059;爾紆州組浸有民譽顧以伯氏庀司㩁牧抗章引&KR0077;易¶
地閬中雖徇爾懐亦足風厲可¶
　　　主管冲佑觀黄度知婺州¶
敕具官某言者不狂擇者不明此漢文帝之詔也深厚寛愽¶
庻㡬六藝朕甚慕焉日以練官&KR0024;郡守而爾度方抗䟽論事¶
無𫠦撓且竟舎州組便親飬退省爾&KR0059;豈有爲爲之乎&KR0002;但¶
從&KR0082;不強起汝亦異於漢文矣婺越境　錯可以將父便道¶
之官是用&KR1179;汝其徃拊吾民益以民事之暇強學待問朕豈¶
汝忘哉可¶
　　　髙宗周押馬賞轉官¶
𠡠具官某詩不云乎秉心塞淵騋牝三千馬之増减於此&KR0026;¶
<pb:KR4d0233_SBCK_018-8b>¶
人心焉此吾所以設賞典也其進爾秩&KR0134;後來可¶
　　　武節郎提轄製造　御前軍器𫠦曺組職事修舉轉¶
　　　一官¶
勑具官某以除戎器課勞而増秩非苟以為㤙也天下無事¶
武備易弛有精其䏻不可不&KR0134;可¶
　　　沈槐　胡仲衡　吕友直並除大理評事¶
勑具官某等日者屡肆大眚囹圄空虚理官具貟而已然而¶
擇人以詳刑則不可不謹若爾某者皆由此選也冝及閒暇¶
益務明習以称朕哀矜庻獄之意可¶
　　　前知撫州趙彦䋲知贛州¶
勑具官某江右民牧章貢為重爾彦繩以属籍之秀&KR0108;於儒¶
科而臨川治行奏計為㝡解組来朝&KR0408;㑹闕守𢌿爾符竹咸¶
曰是宜徃其䆒心以永終譽可¶
<pb:KR4d0233_SBCK_018-9a>¶
　　　宗正少卿李祥除國子𥙊酒(十一月二/十一日)¶
勑具官某士行莫髙於知止廟謨莫急於留賢一舉而二羙¶
附此朕𫠦以用爾祥也以爾議論接於前聞行蔵俻於素履¶
見推文行多士攸同粤從樞属擢貳胄監而秉心無競陳&KR0105;¶
甚髙蓋旬&KR0010;之間亡慮數請以年為解懐不自安也朕為此¶
風不作深用嘉尚爰醻巳試晋長司成本之諸生以重兩學¶
夫人臣守&KR0105;人主尚徳是足以明教化矣可¶
　　　虞儔知湖州¶
勑具官某以爾嘗入霜䑓持玉節風績甚茂淹恤云乆尚徒¶
勞州組乎夫仁不異逺義不辭難廼苕霅之間自昔樂土維¶
年不逢民有菜色荒政十二朕靡𫠦愛苟非其人是將焉&KR0009;¶
此朕𫠦以用汝也寓直延閣姑寵尔行亟圖民庸以計来上可¶
　　　張宗况　張宗愈轉一官與幹官差遣¶
<pb:KR4d0233_SBCK_018-9b>¶
勑具官某等&KR0134;分之令下未有帥先為吾元元輸粟於縣官¶
者而爾以勲閥丗臣䏻奉明詔朕甚嘉之爰進厥秩俾属外¶
䑓非苟為㤙將以風厲可¶
　　　倪思知泉州¶
勑具官某朕&KR0026;周詩至於廷臣徂齊入謝為之作誦勤勤勞¶
苦然後知官人之道焉爾蚤以英聲頴脫時輩浸即膴仕蔚¶
為國華日者方憇征&KR0406;俄而去國顧乃願休祠舘不就郡章¶
以若𫠦為豈必待仕而後慊於心歟而朕自不䏻忘也維閩¶
山樂土温陵佳郡成爾素履姑惟遲次事簡賦寛可踐𫠦學¶
徃其欽承益自明試可¶
　　　鄉貢進士方&KR0096;輸米&KR0024;廸功郎¶
勑某&KR0134;分之令下未有帥先為吾元元輸粟於縣官者而爾¶
嘗預計偕䏻奉明詔授之&KR0004;官以厲来者不亦可乎可¶
<pb:KR4d0233_SBCK_018-10a>¶
　　　程需輸米特&KR0024;承信郎¶
勑某&KR0134;分之令下未有帥先為吾元元輸粟於縣官者而爾¶
䏻奉明詔是足嘉與官以右選以&KR0134;後來可¶
　　　馬大同特復元官致仕¶
勑霜䑓有請固不可屈於㤙泉壌可懐亦不容&KR0440;以法爰棄¶
前咎遂還故官以昭念舊之仁以示&KR0134;&KR0014;之典具官某信已¶
之學兼人之才粤自少年意巳䡖於先逹浸更膴仕耻徒事¶
於清談蓋時出其抱&KR0018;之長而概見於設施之際修明臬事¶
有發伏擿姦之功論建版曺皆足用長財之畫肆予&KR0004;政洊¶
有　煩言属爾沉痾姑從薄責諒兼忘於寵辱何&KR0205;隔於幽¶
明東首拖紳&KR0154;慰九原之恨西清持槖尚歆再命之榮可¶
　　　著作佐郎王奭除著作郎(十二月二/十三日)¶
勑具官某雍也仁而不佞仲尼𫠦以第徳行之科也爾羣居¶
<pb:KR4d0233_SBCK_018-10b>¶
則寡言旅進則却立不㡬乎𫠦謂仁而不佞者歟乆㳺冊府¶
殊無兢心比上著庭見謂直筆於焉序遷未足以䆒爾&KR0014;也¶
朕方識之行有簡擢可¶
　　　秘書丞陳棅除著作佐郎(十一月二/十二日)¶
勑具官某載筆東&KR0026;極天下之選矣官資崇卑&KR0010;月乆近不¶
足論也爾嘗奉大對亞乎襃然之選才長文冨不自衒鬻從¶
其𫠦好翶翔著庭以昌令名以就逺器詩不云乎潜雖伏矣¶
亦孔之炤爾亦喻此指乎可¶
　　　太常愽士邵康除秘書丞(十一月二/十三日)¶
勑具官某筮仕學省遂入容䑓遂上𠕋府士而䏻致身如此¶
蓋亡㡬人也以爾奏名南宫嘗為天下第一種學績文益務¶
持養次第及此朝無異言徃其懋哉以就逺器可¶
　　　太常寺主簿劉誠之除太常愽士劉孟容除秘書省¶
<pb:KR4d0233_SBCK_018-11a>¶
　　　正事(十一月二十三日/孟容二十七日)¶
勑具官某朕毎講至於春秋一書則聞劉氏之&KR0003;本朝經學¶
未䏻或之先也訪求其家則爾誠之孟容皆世科第誠之方¶
簿正曲䑓雅有譽䖏而孟容淹恤在外&KR0091;者&KR0057;不容口也其¶
以誠之為禮愽士而特招孟容寘諸𠕋府詩不云子凢周之¶
士不顯亦世世之不顯厥猶翼翼思皇多士生此王國朕蓋¶
庻㡬於此焉可¶
　　　中書門下省檢正諸房公事兼&KR0096;刑部侍郎徐&KR0105;除¶
　　　權工部侍郎兼知臨安府(十二月/三日)¶
勑啇邑翼翼四方之極夫為内史而無尊重難危之勢非𫠦¶
以覧示海内壮京室也具官某外寛而中剛末詳而本約䏻¶
通當今之務而不失古意䏻得君子之心而不忿疾于頑也¶
比嘗試對賦奏闓切朕識之乆㑹謀畿帥而簡之庻僚貳于¶
<pb:KR4d0233_SBCK_018-11b>¶
起部蓋聞兾裏言之𦔳者開群枉之門懐危得之情者持自¶
營之計内史不競職此之由儀圖其人無以易汝是用蔽自¶
朕志度越故常以論思之班行彈壓之事徃其&KR0375;哉以振首¶
善可¶
　　　𡊮爕除大學正(十二月)¶
勑具官某今周行之士可以為人師者不乏而朕取諸逺至¶
于一再爾爕亦喻此指乎夫行修于家而未施用於世名聞¶
　於州里而未有著於朝列此人主之𫠦務白也宜益&KR0375;官¶
以副朕不遐遺之意可¶
　　　添差台州通判吕祖儉除太府寺丞浙東常平司幹¶
　　　官孟猷除藉田令(猷閏十月三日/祖儉于二月)¶
勑用人之弊其惟泄邇而忘逺乎肆朕嗣服覧示無外間有¶
遺材取之下國爾祖儉爾猷皆以故家子孫雅有譽䖏孝友¶
<pb:KR4d0233_SBCK_018-12a>¶
行於窮約而趣尚不專於科第也徒勞州縣未䆒尔&KR0014;以尔¶
祖儉丞外府猷令籍田其益好修以称朕意可¶
止齋先生文集卷之十八¶
<pb:KR4d0233_SBCK_018-12b>¶
