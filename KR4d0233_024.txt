# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:30.232940
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0375-024止齋先生文集-卷第二十四.
<pb:KR4d0233_SBCK_024-1a>¶
止齋先生文集卷之二十四¶
　　奏状劄子¶
　　　繳奏率逢原除都統制状¶
准中書門下省送到録黄一道樞宻院關池州駐劄御前諸¶
軍副都統制率逢原奉　聖㫖除都統制令臣書行右(臣)將¶
措湖湘巳聞率逢原之為人且見其行事矣其在江陵其在¶
㐮陽與今在池陽監司帥守皆患苦之屡有文字上煩朝廷¶
雖然猶有可解者監司帥守與軍中事不相關未必非好堊¶
之偏也近者淮西總領鄭湜親見其馭下無恩將士多怨徒¶
以為管軍之人頗繋&KR0026;聴不欲斥言逢原之罪而按其中軍¶
統制崔公亮以警動之逢原果不自安且無以掩諱其失至¶
於自劾　陛下曲加覆護與降放罪指揮是豈以為無罪乎¶
而遽進為都統制臣不知其&KR0003;也(臣)聞中興之&KR0004;分置屯所¶
<pb:KR4d0233_SBCK_024-1b>¶
江淮之間付之諸將懼其專恣難制也而别置總領給餉其¶
軍特以王人爲之用示威重淳熈三年六月七日特降¶
聖㫖指揮令専一&KR0116;察諸軍掊克之事聖謨逺矣今率逢原¶
爲帥無状宻院鐫戒尚不知故至爲總司所發上章待罪始¶
稍有嚴惮王人之意&KR0002;　陛下朝以爲罪而暮遷擢之則是¶
教之不悛也以副統制陞都統制未爲超越但適當宥過之¶
時未見改過之實遽此除授則有功者何以待之(臣)&KR0178;將帥¶
觧體且傷總領之威重也欲望聖慈將率逢原新命特賜追¶
寢使之深自循省士無愁歎然後進遷庻&KR0098;物議所有録黄¶
臣未敢書行謹錄奏聞伏候勑㫖(十二月二十/四日奏入)¶
　　第二狀¶
准中書門下省送到(臣)所繳率逢原除都統制奏狀奉¶
御批依已降指揮右(臣)昨具論奏率逢原方以自劾放罪不¶
<pb:KR4d0233_SBCK_024-2a>¶
當&KR0205;遷都帥(臣)之愚見以為朝廷勸懲宜有次第不應功罪¶
混為一區今率逢原以總領鄭湜按其偏將掊克士伍&KR0549;&KR0440;¶
軍政於是稍知嚴憚務自刻責而　陛下為之覆護特從宥¶
免此　陛下善將將之道而率逢原感&KR0557;思&KR0108;以功&KR0024;過之¶
時也若乃信𪧐之間&KR0205;有遷擢臣恐逢原麄人昧扵理義妄¶
窺朝廷意出姑息却復專横愈無悛心故敢瀆犯天威乞&KR0230;¶
新命不惟為陛下惜此舉措亦𫠦以全逢原也至扵逢原¶
為帥無狀事迹非一前後(臣)寮屢有文字臣不欲因此悉數¶
暴逢原之惡正以事關軍衆慮傷事軆區區欲望聖慈特從¶
𫠦乞必須知改然後除授𫠦有録黄(臣)未敢書行謹再録奏¶
聞伏候勑㫖(十二月二/十六日)¶
　　　内引劄子(四年正月)¶
人主無職事以愛惜人才為職事夫愛惜人才徒貴之以爵¶
<pb:KR4d0233_SBCK_024-2b>¶
位不若養其聲望之為羙徒榮之以恩寵不若全其操&KR0130;之¶
為大凡立乎人之本朝爵位𨺚而聲望汚恩寵盛而操&KR0130;闕¶
此公論𫠦甚不與也公論不與將為庸人則是貴之者&KR0408;𫠦¶
以賤之榮之者適𫠦以辱之也恭惟祖宗承五代之後士風¶
極衰而一旦作興之至過漢唐而無愧三代無他道也養其¶
聲望全其操&KR0130;而已在仁宗時范仲淹歐陽&KR0113;余靖尹洙之¶
徒嘗以論大臣除授不當去&KR0038;矣已而仲淹&KR0113;等之賢果信¶
扵天下為時名臣向使當時不明諸臣去就之&KR0105;而苛留兩¶
存之則雖仲淹&KR0113;不&KR0014;暴白扵世而况不如仲淹&KR0113;者乎在¶
神宗時司馬光吕公著蘇軾轍之徒亦嘗以爭新法去國矣¶
巳而光公著等之賢果信於天下為時名臣向使當時不明¶
諸臣去就之&KR0105;而苛留兩存之則雖光公著等不&KR0014;暴白扵¶
世而况不如光公著者乎由是觀之愛惜人才必如是而後¶
<pb:KR4d0233_SBCK_024-3a>¶
可不然將淪胥而為庸人夫庸人者一世𫠦棄何鄉而立有¶
臣如此國家何頼焉則亦非上之人之利也以臣𫠦見近代¶
人主覆護臣子容忍不棄未有如　陛下者然以為愛惜人¶
才則未也既曰覆護之而不謂之愛惜之者何也眷之於爵¶
位恩寵之間而不務明其去就之&KR0105;故也比者有以䑓官察¶
朝士者矣　陛下皆出之出之誠是也俄而並召兼用為卿¶
將孰是孰非耶有以後省官駁從班者矣而　陛下為罷給¶
事中罷之可也已而並除職名一去為郡一降為王府官然¶
則是均有罪耳有以諫官䟽大臣者矣而　陛下欲並用之¶
大臣乞去不得請諌官乞去又不得請然則是俱賢耳雖然¶
賢否混殽何以為國猶可解者則皆士大夫也至如臣衰懦¶
攝官詞掖嘗不度踈賤論奏内侍不當為知省官雖蒙¶
陛下納臣之章不行詞不賦禄　而其人至今出入禁闥與¶
<pb:KR4d0233_SBCK_024-3b>¶
見任無異近復有㫖令兼他官　中書後省與黄門相持而¶
不决號令自今可&KR0440;此&KR0057;不可者臣故曰　陛下可謂覆護¶
群臣者矣而非愛惜人才之謂也臣不勝拳拳欲望　陛¶
下務明人臣去就之&KR0105;　誠以愛惜人才為職而明其¶
去就之&KR0105;請自不　其　以臣之可備使令則當去内侍¶
以臣為不足僃使令則當去臣臣之&KR0105;明則群臣亦各務明¶
誼群臣各務明誼而後聲望不汚操&KR0130;無闕群臣之聲望不¶
汚操&KR0130;無闕是不為　寜然後　陛下可以委任而責¶
成則　非臣之私便也¶
　　　再内引劄子¶
人莫難於養其心而人主之養其心為&KR0057;難共惟本朝列聖¶
養心之道備矣(臣)不敢逺引亦不敢稽深言之姑誦臣少壮¶
時身𫠦見聞髙宗夀皇兩朝時亊每自退朝扵起居食息之¶
<pb:KR4d0233_SBCK_024-4a>¶
暇無非以禮樂刑政之具務自檢束一日之内每亊有常以¶
何時刻延見儒臣以何時刻省閱章奏以何時刻親方冊或¶
㳺戯翰&KR0472;也然後以其餘景燕衎尊爼娱嬉𫟍囿至於暮夜¶
又必宣召𪧐直官從容晤語間以觴詠如是者皆三二十年¶
寒暑不渝忽一日不如是即内侍以近醫藥為請而中外惶¶
惑矣夫以堯父舜子稽古學道度越漢唐之君而克勤小物¶
課為日程拘拘不&KR0440;何也意者雖聖人不可以不持養之故¶
也臣幸遭逢備員近侍每見　陛下臨朝之際莊敬肅穆儼¶
然若神雖執禮名家無以&KR0060;議于以仰窺聖心持養必有道¶
矣而比来傳聞徃徃以為玉音𫠦𤼵或異尋常機務之間稍¶
失次第廷臣震灼莫曉其故妄意窺度其&KR0003;多端以臣愚見¶
或者　陛下言動偶有此差誤耳恭惟至聖至明動循法則¶
而又春秋鼎盛剛徤日新何繇言動有此差誤無乃起居食¶
<pb:KR4d0233_SBCK_024-4b>¶
息之暇𫠦以自持養者愆其常度而延見儒臣之時少歟省¶
閱章奏不屑加意歟或親方冊㳺戯翰&KR0472;等事暫置弗講歟¶
不然則燕衎尊爼娱嬉𫟍囿之樂惟意𫠦適而無節歟又不¶
然則是燥濕隂陽之冦或傷其和而忽忽不樂以得此也¶
陛下幸因臣言試自省察萬一有此不可不反求之也孔子¶
以終日無𫠦用心為難而孟子論心亦曰出入無時莫知其¶
鄉操存而舍亡則心之不可以無𫠦繋也如此伏願　陛下¶
法　髙宗　夀皇之𫠦行存孔孟之𫠦戒以其日力定為常¶
度非徒以親政涖民亦　𫠦以尊生介夀惟赦其狂僣留神¶
財察社稷幸甚臣不勝忠愛之情¶
　　　奏乞褒録𫝊察宗澤婁寅亮子孫劄子¶
竊覩近者贈岳霖煥章閣待制與張某一子官仰見公朝旌¶
念舊臣苟有勞烈即録其子孫承襲重爵以此勸士天下知¶
<pb:KR4d0233_SBCK_024-5a>¶
尊君親上之報不薄而徇國者衆矣幸甚臣嘗論本朝聖聖¶
相承毎遇大事則有先見特立之臣&KR0108;不顧身爲國建事臣¶
不暇逺論姑述宣和以来三朝𫠦覩在　徽宗時則有𫝊察¶
以死事爲節義之功之首　髙宗中興時則有宗澤以留行¶
爲翊載之功之首　夀皇入繼大統時則有婁寅亮以建儲¶
爲定䇿之功之首然而𫝊察贈典雖甚優渥宗澤致仕亦頗¶
通貴而兩家子孫未蒙旌異棄善錄瑕令人於邑至於寅亮¶
初以上虞縣丞敢建大議　髙宗嘉納擢爲御史其後時議¶
不同竟死小官澤不及後遂以乏祀若以至和嘉祐故事言¶
之宜在褒崇之典一切勿問臣恐傷忠厚之風塞敢言之路¶
上無以發明　髙宗至公之心下無以對&KR0993;　夀皇善繼之¶
羙欲望聖慈以𫠦以褒賞岳飛子孫之意推及三家以廣恩¶
恵以勸忠力¶
<pb:KR4d0233_SBCK_024-5b>¶
　　　繳奏冊寳官吏推恩狀¶
准中書門下省送到録黄一道節文爲冊寳都大主管𫠦申¶
奉上　尊號冊寳了畢被差一行官吏推恩事二月六日三¶
省同進呈奉　聖㫖除巳推賞人外餘並特與三分减一推¶
賞内第一等轉一官减二年磨勘第二等轉一官第三等减¶
三年磨勘其軍兵願換犒賞者聴令臣書行須至奏聞者右¶
臣恭覩上件聖㫖指揮係是依紹熈元年軆例三分减一推¶
賞施行臣檢照紹熈元年正月一日修製奉上夀聖皇太后¶
尊號　至尊夀皇聖帝夀成皇后尊號冊寳行禮了畢并正¶
月十九日修製中宫冊寳行禮了畢推恩等第人數第一等¶
五人轉兩官第二等十二人轉一官减二年磨勘第三等四¶
十三人轉一官資今来𫠦降上件推恩指揮内人數比紹熈¶
元年第一等承受官多一員第二等除貼去外照管事務官¶
<pb:KR4d0233_SBCK_024-6a>¶
尚多一員行遣書冩奏報文字官多一員第三等承受并諸¶
司行遣人多一員巳上共多四員臣&KR0060;詳紹熈元年推恩之¶
人係是修製奉上三官四冊四寳事務繁重職掌稠疊計日¶
甚乆為勞亦多𫠦以當来恩數特異常典今来修製奉上慈¶
福宫尊號冊寳雖曰千載一時非常之慶然而幹當臣寮偶¶
&KR0013;驅使只合課計心力以為酬奨𫠦是一宫一冊一寳既與¶
三宫四冊四寳軆例逈然不同伏縁近日都大主管官不候¶
一等具申尚書省取㫖推恩先次𫉬降　聖㫖指揮轉行兩¶
宫一時後省皆失契勘只作特㫖放行以致逐人妄援前例¶
保明陳乞今来雖經朝廷裁酌將都大主管官止轉一官餘¶
人三分减一推賞比之元年委是太濫以此始知都大主管¶
𫠦申首為身謀上欺聖聴因芘儕軰大啔倖門而又増添員¶
數至五六人恭惟國家對天下之休慶事未已&KR0060;恐濫恩&KR0230;¶
<pb:KR4d0233_SBCK_024-6b>¶
廣官爵益輕臣愚欲望聖慈軫矜民力吝惜名器將上件指¶
揮除軍兵聴換犒設一項外其餘更加裁損務令&KR0098;當仍將¶
𫠦増添人只依舊數不許増多庻㡬日後無疆之慶僥倖衰¶
少𫠦有錄黄臣未敢書行謹錄奏聞伏候勑㫖¶
　　　　　　貼黄檢准紹熈三年十二月二十二日¶
　　　　　　聖㫖指揮玉牒𫠦進　夀皇聖帝玉牒會要¶
　　　　　　𫠦進　夀皇聖帝會要了畢與减半推恩縁¶
　　　　　　上項進書篇帙少似巳前特行减半推賞與¶
　　　　　　今来事軆一同伏乞　睿照(五年二月十/一日奏入)¶
　　　繳奏孫拱之轉官狀¶
准中書門下省送到録黄一道樞宻院關奉　聖㫖忠訓郎¶
御前祗應孫拱之為　有勞可特與轉行一官令臣書行¶
右臣取到吏部狀見得孫拱之自授承信郎以後十年之間¶
<pb:KR4d0233_SBCK_024-7a>¶
巳轉五官數内淳熈十六年轉了三官又自紹熈二年九月¶
磨勘轉忠訓郎至今年十二月&KR0138;及兩年有餘更轉一官臣¶
不知其有何功勞被此恩數&KR0010;月未久僥倖太多壊武臣年¶
勞之法長䙝近私謁之風臣不得不為　陛下惜也𫠦有録¶
黄臣未敢書行謹錄奏聞伏候　勑㫖(二月二十/日奏入)¶
　　　繳奏冊寳承受官免减一員狀¶
准中書門下省送到錄黄樞宻院關二月十四日奉¶
聖㫖巳降指揮　夀聖𨺚慈備福皇太后尊號冊寳承受官¶
依淳熈十二年紹熈元年軆例差置縁各巳經大典職事與¶
其他不同特與兑减一員餘依巳得指揮施行令臣書行須¶
至奏聞者右臣照得紹熈元年修製奉上四冊四寳差人管¶
幹不得不多今来修製奉上一冊一寳若初間從公差置便¶
合取㫖省員却乃比如舊數増多六人其為欺罔不待力辨¶
<pb:KR4d0233_SBCK_024-7b>¶
徒縁業已施行重扵痛有鐫减此臣𫠦以從寛論奏乞只依¶
元年員額巳荷宸聰悉垂采聴不審何故復有上件指揮以¶
臣窺度必非聖意自欲反汗以長倖臣只是此曹耻於退聴¶
求勝公論且夫行法自貴近始今承受官係是第一等推恩¶
人若許存留即其餘小官豈無辭&KR0003;則是身為貴近者亂法¶
度也恐非古人患不均之&KR0105;臣欲望¶
聖慈將上件指揮特賜收&KR0230;令照應巳降指揮施行𫠦有錄¶
黄臣未敢書行謹録奏聞伏候勑㫖(二月二十/日奏入)¶
　　　再繳奏孫拱之轉官及&KR0634;寳承受官免减一員狀¶
准中書門下省送到臣𫠦繳孫拱之轉官奏狀并錄黄一道¶
㳟奉　御批為係實該五年年勞賞可特與書行續准尚書¶
省劄子并送到録黄為臣𫠦繳&KR0634;寳𫠦承受官特與免减一¶
員二月二十三日三省同奉　聖㫖依巳降指揮書行臣須¶
<pb:KR4d0233_SBCK_024-8a>¶
至再具奏聞者右臣語對三省將上臣𫠦論奏&KR0634;寳官减員¶
事得㫖依奏者今月十三日指揮也承受官免减一員十四¶
日續降　聖㫖指揮也又三省將上臣𫠦論奏孫拱之不當¶
轉官事得㫖依奏者今月二十三日早指揮也可特與書行¶
當日審奏續降　御筆指揮也以此見得得事可其奏者¶
陛下之初心朝廷之公論也續准内降者　陛下之不得巳¶
左右之乞憐也臣誠不肖攝承詞掖儻不&KR0014;軆　陛下之初¶
心而曲從其不得巳之意則非𫠦以發明聖徳不&KR0014;伸朝廷¶
之公論而下比於乞憐之人則非𫠦以禆賛&KR0022;政豈不爲&KR0440;¶
司存忘法守乎則臣不敢奉詔必矣臣愚欲望　聖慈將十¶
四日續降承受官免减一員　聖㫖指揮并二十三日續降¶
書行孫拱之　御筆指揮並賜追&KR0230;只從元来三省將上巳¶
得依奏　聖㫖指揮施行不勝幸甚𫠦有元付到　御批粘¶
<pb:KR4d0233_SBCK_024-8b>¶
連在前𫠦有錄黄臣未敢書行謹錄奏聞伏候¶
勅㫖(五年二月二/十四日奏入)¶
　　　　　貼黄恭准　御批孫拱之為係實該五年年勞¶
　　　　　賞可特與書行令取到吏部狀御前祗應本部¶
　　　　　即無立定年勞推賞條格指揮顯是難以施行¶
　　　　　伏乞　睿照¶
　　　繳奏饒州奏勘程廷𠋣斷案狀¶
准中書門下省送到錄黄節文為饒州奏勘到程廷𠋣㫁案¶
令臣書行右臣照元案見得程廷𠋣髙祖程節曾祖程鄰皆¶
官至寳文閣待制内髙祖正議大夫祖父皆命官今廷𠋣以¶
僧惠深受其賃錢誣以占屋而訟之縣又辱罵其骨肉迫逐¶
起遣不勝忿耻倩人打僧其下手人王念四本州已從徒三¶
年髠髮居役定㫁即廷𠋣元謀减一等徒二年半贖銅五十¶
<pb:KR4d0233_SBCK_024-9a>¶
斤罪止扵此矣本州復引勑有䕃人犯徒流罪情不可贖者¶
奏裁臣不識廷𠋣𫠦犯何以謂情不可贖乎徇一僧之欲而¶
辱兩制之故家者是州司不平也從一州之請而&KR0440;千載之¶
䕃法者是刑部不審也且夫情重奏裁必有大不得巳者近¶
年守臣𠋣法作威徃徃多是以此籍口捃摭細故汙衊衣冠¶
今若復因饒州𫠦奏有此行遣臣恐郡守之專恣者援此為¶
例操切士大夫之族矣臣愚欲望　聖慈將上件指揮特從¶
末减𫠦有錄黄臣未敢書行謹錄奏聞伏候勑㫖(三月二十/九日奏入)¶
　　　入奏劄子(四月)¶
臣不勝螻蟻之忠&KR0186;有愚言仰干　天聴如蒙省覽即臣雖¶
就誅戮不悔臣聞父子天性也孝慈之道不待教而&KR0014;者也¶
自士庻人皆然而况於人主乎然考之載籍則有尊為人主¶
而𨻶開扵父子之間至扵禍敗反不若士庻人之家者何也¶
<pb:KR4d0233_SBCK_024-9b>¶
賤者群居其𫝑易親貴者異宫其勢易踈故也夫惟其勢易¶
踈則離間之言易入離間一入則父之情不欲自䟽扵其子¶
子之情不欲自明扵其父由是愈難於言而父子之𨻶開矣¶
父子之𨻶開而禍敗至唐之西内則李輔國之徒前日之龍¶
徳宫則梁師成之徒是也論至扵此可為寒心恭惟　陛下¶
父子之間一同舜禹而比年以来稍虧定省之節臣誠卑賤¶
不&KR0014;知宫禁間事若以前鑒觀之或者亦當有離間兩宫者¶
乎陛下孝謹本自無他偶以纎介動成疑阻　夀皇恐傷¶
　陛下之意不欲自察察言之　陛下恐傷　夀皇之意又¶
不敢自察察言之而左右之臣各憚　天威又亦以傳言為¶
諱由是禮文寖踈情好日隔積成因循實駭聞聴此臣𫠦以¶
不避萬死而&KR0186;言之也言之也者將以通之也有如天意信¶
謂如此即下臣此章明詔大臣使兩宫左右曉然知此務通¶
<pb:KR4d0233_SBCK_024-10a>¶
二聖之情則舜禹之徳千載同符矣臣無任拳拳激切祈&KR0548;¶
之至¶
　　　乞祠申省狀(四月/六日)¶
伏念某一介踈庸重以衰病誤&KR0013;使令身兼數職皆是文字¶
之官關繋事軆而心力不逮&KR1539;曠實多稍渉&KR0010;時曾亡報效¶
嘗聞諸夫子曰血氣既衰戒之在得又曰陳力就列不&KR0014;者¶
止若某者𫠦謂乏陳力之勞違戒得之訓者矣内&KR0018;初心外¶
慚公議夙夜念此誠不自安區區欲望朝廷檢㑹前後陳乞¶
在外或祠禄差遣狀劄特賜敷奏早從𫠦乞以安愚分以全¶
晩節伏候&KR0204;揮(四月七日三省/同奉聖㫖不&KR0098;)¶
　　　乞對狀(四月十/四日)¶
臣近者不識忌諱幸蒙賜對輙論及兩宫事仰荷¶
聖慈濶畧愚直曲垂清問備盡&KR0548;悃仍令臣入文字指罪離¶
<pb:KR4d0233_SBCK_024-10b>¶
間之人將有施行以釋疑阻即古𫠦謂狂夫之言聖人擇焉¶
殆不過此臣雖糜捐不足以報然比至奏入&KR0077;留不下十二¶
日又幸同班奏事復蒙¶
聖慈諭臣以向来文字&KR0003;得未詳臣切自咎責不足以仰承¶
明詔以致尚稽順動枉招謗讟臣若不務自殫竭以&KR0024;聰明¶
則非　陛下之不聴用臣而臣實&KR0018;　陛下也欲望更賜以¶
燕間之頃令臣縷縷言之苟以螻蟻之微感動天聴於是二¶
聖重懽四方相賀則臣之志願畢矣除巳&KR0855;閤門進榜子乞¶
奏事外謹錄奏聞伏候勑㫖¶
止齋先生文集卷之二十四¶
