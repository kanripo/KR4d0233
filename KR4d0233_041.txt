# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 41

¶
至尊夀皇聖帝聖政序記¶
臣上言臣聞前聖之徳業莫盛於堯舜後聖之述作
莫盛於¶孔子然二者相湏而不能以同時恭惟¶至尊
夀皇聖帝道本於稽古功成於恊帝臨御二十有八
年¶仁恩塞穹壤威聞憺蠻貊潤色中興之烈而増光
<pb:KR4d0233_WYG_041-1b>
揖遜之美¶薄海内外萬口同辭以為自舜以來一人而
已陛下奉若慈¶訓克昌丕緒見之行事緝熈光明而且
欲以欽承允蹈之餘¶布在方册昭示無極爰命史臣裒
輯聖政鋪張表出作宋一¶經於是書成來上親灑宸翰
攄發睿藻冠之篇端日星有爛¶著於天文而太極之妙
自然陳露縉紳鈆槧之流又以為是¶孔氏之作也臣竊
惟有虞之書初與五典並行而無辨更千<md:KR4d0233_SBCK_041-1b>¶五百年而得
孔氏斷為書首序之百篇之上然後暴白於萬¶世由此
<pb:KR4d0233_WYG_041-2a>
觀之虞舜雖極治嘗久晦而後彰孔子能祖述矣
葢¶追誦而不相及未有父子兩朝聖以繼聖立徳
立言自相發¶揮皇乎懿者如今日之盛者也抑臣
次舜之事以厎豫於孝¶遭人倫之變也以予賢於公
因天命之改也惟我¶夀皇之事髙廟偹及五福彌厯
三紀雍雍穆穆脗無間言曽¶未倦勤脱屣萬乗授之
主鬯神人燕寧累聖一家世世同徳¶父子之間視舜
有光焉則陛下之序此書尤足以垂百王¶之範補六
<pb:KR4d0233_WYG_041-2b>
藝之缺矣臣以非才待罪宰事適董攸司與托不¶朽
而藏之禁嚴未冩琬琰無以對揚宏休臣實甚懼用
是百¶拜稽首昧死請以賜本大書深刻以幸来世而
又百拜稽首¶髣髴大㫖敬書於序之下方太常丞兼
國史日厯所編類聖¶政檢討官臣章頴著作佐郎臣
王容臣李唐卿著作郎臣沈<md:KR4d0233_SBCK_041-2a>¶有開臣黄由秘書少監
臣陳傅良左丞相兼提舉監修國史¶日厯提舉編
類聖政
<pb:KR4d0233_WYG_041-3a>
　　　跋皇子嘉王賜贐金劄子¶
　竊審抗章得請暫爾間佚啓行有期輙以白金百星
　聊¶充贐儀輕凂為愧指留幸甚乍遠倍加保愛至祝¶
右紹熈甲寅五月四日潜邸所賜也臣是嵗嘗數對¶
上皇論事不合乞休致再不允於是又請對庶幾感悟
是日¶午皷趨待漏院㑹從官趙彦逾以下亦同班奏事
閤門來約¶臣令隨衆班俄有㫖獨令臣上殿下敷奏反
復久天意弗¶順遂再乞休致忽發玉音甚好甚好留下
<pb:KR4d0233_WYG_041-3b>
文字臣就榻前¶謝且辭下殿再拜退出國門具以聖語
申尚書省諫院御¶史臺及奏知潜邸且請不獲稟達之
罪上賜贐金恩出意<md:KR4d0233_SBCK_041-2b>¶外臣以不才被遇最寵奎畫之號
視翊善黄裳有加是冬急¶召入講上數從容語臣所藏
朕字畫盍進來用寶如生辰¶詩何故久不見䟦語臣每
逡巡不敢當尋復趣取䟦稿僅成¶而臣罷去樓鑰髙文
虎就觀臣家稿留案間家人倉皇不及¶收自入謫籍日
夜危懼但謹櫝藏不敢夸示一昭回之光以¶震耀天下
<pb:KR4d0233_WYG_041-4a>
臣罪萬死言之感涕¶
　　　䟦御書所進嘉邸生辰詩¶
右傅良所上皇子大王生日詩王意嘉賞手書一本以
贈¶或者難曰此頌體耳而及於阽危飢寒之辭何也曰
是獨不¶見太史遷論頌乎太史遷曰余每讀虞書至於
君臣相敕惟¶幾是安而股肱不良萬事隳堕成王作頌
推已懲艾悲彼家¶難可不謂戰戰恐懼善始善終者哉
由此觀之虞周詩頌非¶耶知虞周之頌然後可與言詩
<pb:KR4d0233_WYG_041-4b>
矣因著其語又見大王有<md:KR4d0233_SBCK_041-3a>¶取於詩在此而不在彼也且
以著見王錄小善嘉規益之¶意傅良不勝感懼無以得
此因刻之石以侈大貺¶
　右此序䟦真蹟久尋不獲故前䟦賜金劄子深致歎
　惜之¶意而參政樓公復追記所見以紀之先生子師
　轍嵗辛未¶二月始於故書中得之今附此¶
　　臣仰惟皇帝陛下龍潛嘉邸毓徳進學一時官¶寮
　　皆出遴選嘗逢誕節咸獻詩頌既而置酒髙宴初
<pb:KR4d0233_WYG_041-5a>
　　酌黄裳次酌陳傅良各出文書一通致謝再三及
　　視¶之其一曰上呈翊善其一曰上呈贊讀御名謹
　　封因¶敬請所以謙賜之由上曰二公之詩雖因為
　　夀而¶作皆寓警誨之意輙依所惠親書一本復以
　　為贈以¶示不忘裳與傅良跪謝而退龍飛之初擢
　　裳禮部尚¶書傅良中書舍人未幾裳以疾没傅良
　　奏請以御書<md:KR4d0233_SBCK_041-3b>¶刋之堅珉玉音賜許是時臣鑰待罪
　　𤨏闥與傅良同¶直北門嘗過其家傅良以䟦語示
<pb:KR4d0233_WYG_041-5b>
　　臣大畧曰季札觀樂¶歌頌而曰哀而不愁太史公
　　讀虞書至於君臣相敕惟¶是幾安未嘗不流涕也
　　成王作頌推已懲艾可不謂戰¶戰恐懼善始善終
　　者哉蓋頌不專於美盛徳之形容皆¶有敕戒之義
　　秦斯以來此義殆絶臣為之聳然作而曰偉¶哉論
　　也自詩大序言以成功告於神明無有以頌為警¶
　　戒者舜臯賡歌世但以為盛事非司馬遷不足以
　　發聖¶賢相敕之㫖自李斯頌秦專務溢美人亦不
<pb:KR4d0233_WYG_041-6a>
　　以為過韓¶愈有曰不以頌而以規也而傅良能發
　　之臣於傅良平¶日所畏至是益以歎服促使刋之
　　傅良曰今既刋宸¶翰於上方不敢使人代書適有
　　目眚當竢小愈曾未¶信宿而已報罷未幾臣亦去
　　國相忘於江湖者十餘<md:KR4d0233_SBCK_041-4a>¶年傅良下世訪遺稿於其
　　家則不知所在矣二子師轍¶師朴求䟦其下將碑
　　之以傳遠臣既傷傅良不及見¶更化之日敢直書
　　始末上以彰陛下好賢樂善之素¶下以侈傅良等
<pb:KR4d0233_WYG_041-6b>
　　際遇之寵抑使後學知古人頌詩賡¶歌本非專於
　　形容稱美而諷諫之切未嘗不寓於斯云¶
　　嘉定三年嵗在庚午秋八月丙辰朔正¶(闕/)
　　兼太子賔客奉化郡開國公食邑三千六¶百户臣
　　樓鑰¶
　　　䟦歐王帖後¶
魯直帖往往有之如歐王二公帖蓋不多見靖康之變
士大¶夫故家文物淪喪可勝道哉間見一二令人隕涕
<pb:KR4d0233_WYG_041-7a>
歐公以嘉¶祐四年罷府事明年書成是歳王仲儀以侍
讀學士出知益¶州逢原遺腹女是生呉說傅朋傅朋嘗
通判永興以其母念<md:KR4d0233_SBCK_041-4b>¶逢原之墓乞改襄陽於是作養志
堂焉余悲逢原無後併著¶於此¶
　　　䟦徐薦伯詩集¶
世多謂書生不知兵謂書生不知兵猶言孫武不善屬
文耳¶今觀武書十三篇蓋與考工記榖梁子相上下吾
友徐薦伯¶登武舉第一日示余横槊醉稿余讀已喜薦
<pb:KR4d0233_WYG_041-7b>
伯慷慨有烈丈¶夫氣其詩詞視唐諸子矻矻弄篇章者多
哉當今諸公如見¶薦伯詩亦可解文武二途之惑¶
　　　題杜大春畫梅¶
偶與文叔時亨論十五國風次第取季札舊序參孔氏
序特¶退秦於魏唐之後繫豳於末畧經改定而意以獨
至晚於燈¶下觀蜀客卿作梅筆墨無幾如在籬落因悟
萬事無支離法¶
　　　題石時亨所藏吕真人畫像<md:KR4d0233_SBCK_041-5a>¶
<pb:KR4d0233_WYG_041-8a>
他畫欲作塵外想類多輕揚今觀太清樓本儼若孔老
予微¶笑曰得之矣真人固應如此彼不知其人而求其
夀與他畫¶師何異¶
　　　題張之望文卷後¶
劉知幾史通上下數千載間掊擊畧盡蓋剨然似庖丁
解牛¶手觸足履動中節㑹矣至不見全牛一節未識知
幾尚費若¶干年耶此事殆非强愽能到¶
賈生太息一書首論諸侯王强大事可謂知務當是時
<pb:KR4d0233_WYG_041-8b>
文帝¶方從代來齊楚諸王皆有相疑之勢朱虛侯功最
隆及賞最¶晚帝意亦畧可見議者因謂賈生首編蓋干
時云嗟夫生豈¶干時者耶要知論事誠有次第一舛其
序必有不相察者¶
孔子作春秋一字無間然者非獨用功深也易其心而
後語¶權衡自平耳後之秉筆者宜書輙不書不宜書輙
書是其咎<md:KR4d0233_SBCK_041-5b>¶安在如班孟堅史視司馬子長加精察而竟
不能過往往有¶愧色亦豈力不足歟
<pb:KR4d0233_WYG_041-9a>
溫公嘗言洛中士大夫淵藪談空說性多矣惟史事無
所啓¶口蓋有譏云耳然公言性獨與揚子雲合自今觀
揚孰與孟¶子子雲博極羣書顧不見已何哉¶
程先生易傳未出門人亟以請先生曰吾獨不望進乎
蓋晚¶始授人其間有一字數改定者前哲重著書如此¶
顔子不貳過論殆是慚筆今讀韓子書者於斯文特熟
甚科¶舉之累自韓子不免宜夫人盡然於此可以興古
道不行之¶嘆
<pb:KR4d0233_WYG_041-9b>
黄巖張君之望持所為書二編越江山來問當然與否
僕固¶辭張君固請僕末學耳豈足斷此書厚意不可虛
辱輙題數¶語附名篇末非敢云何姑以見惓惓意耳<md:KR4d0233_SBCK_041-6a>¶　　　䟦趙主簿所藏詩後¶
丞相清源梁公治閩之數月徙福清主簿趙君餘慶丞
長溪¶主簿固辭丞相固遣之未幾福清宰李君宗思來
請主簿¶長溪宰李君遂夫又來請留主簿丞相益賢君
也速致郡中¶屬掌秋賦之入而趙君懇訴某老矣又位
<pb:KR4d0233_WYG_041-10a>
卑下不宜度越他¶士叅郡政其為辭殊苦確不樂丞相
不能奪也明年君秩滿¶將罷去忽過余出其先君子所
嘗得於諸公詩䟦見示亟讀¶之乃知趙君蓋家學如此
其仕進無先人之心有由來矣¶
　　　䟦東坡所記程公逸事¶
學者多不道鬼神如蘆菔之寃豈不異哉自唐末諸藩
以鎮¶將求盗武夫往往略平民充數幾及賞格藝祖定
天下哀矜¶無辜縣復置尉始以儒生為之而鎮將廢賞
<pb:KR4d0233_WYG_041-10b>
格如故民鮮死¶焉二百年於此矣邇者有司以薦舉吏
多奸少不應功令輙<md:KR4d0233_SBCK_041-6b>¶見格惟尉以捕盗改秩善傅㑹其
事得不用薦或者因是頗¶襲鎮將之舊上方閔焉議改
制以防之此建安陳侯焞所為¶刻是石也¶
　　　䟦孫氏誌述¶
方國家肇造之初將相大臣多西北舊族而東西未有
聞者¶既而天下平七八十載之間而范公起呉杜公起
越歐陽公¶起廬陵孫公起冨春蓋漢一大郡之地而二
<pb:KR4d0233_WYG_041-11a>
三公者皆極一¶時之望於是東南人物遂擅天下嗚呼
當錢李二氏之時諸¶公皆安在耶余覽杜公所言孫卿
墓誌并歐范之述為之太¶息感今而懐古東南之士奈
何妄自菲薄¶
　　　䟦爾雅疏¶
古者重小學爾雅所為作也漢興除秦之禁嘗置博士
列於¶學官至今漢儒書行於世如毛氏詩訓許氏說文
揚氏方言<md:KR4d0233_SBCK_041-7a>¶之類蓋皆有所本云隋唐以來以科目取士
<pb:KR4d0233_WYG_041-11b>
此書不課於舉¶子由是浸廢韓退之以古文名世尚以
注蟲魚為不切則知¶誦習者寡矣國初諸儒獨追古依
郭氏注為之疏爾雅稍稍¶出比於熈豊三經行學者非
字說不學自先儒注疏皆罷絀¶而爾雅益廢余憶為兒
時入鄉校有以爾雅問題者余用能¶辨鼠豹不識蟛蜞
為對其事至淺諸老先生往往驚嘆以為¶博也郡有刋
疏并音釋若干卷以乆不就字畫多殘闕金華¶趙君子
良來為推官繕補之始頗可讀趙徵余言因叙此書¶之
<pb:KR4d0233_WYG_041-12a>
所以廢且見子良之志子良學於東萊吕伯恭氏於余
為¶同年進士名善珎¶
　　　䟦史丞相祭諸葛夢叟文¶
夢叟言貌退然不自表出聲蹟不著丞相乃獨得之何
哉丞¶相門生故吏滿天下不聞有得此於丞相者夢叟
顧一見得<md:KR4d0233_SBCK_041-7b>¶之又何哉丞相之取人也異於今夢叟之取
於人也尤異於¶今矣不竟其逢令人隕涕¶
　　　書種徳堂因記陳仲孚問詩語
<pb:KR4d0233_WYG_041-12b>
近讀古樂府始知後作者皆有所本至李謫仙絶出衆
作真¶詩豪也然古詞務恊律而尤未工仲孚嘗問詩工
所從始余¶謂謝元暉杜子美云謝朓每篇堪諷詠蓋嘗
得法於此耳解¶道澄江静如練令人却憶謝元暉與子
美同意因書種徳堂¶遂記此語¶
　　　䟦靈潤廟賜敕額¶
桂陽之民雖貧而有常産父子孫兄弟多挨居或至百
口重¶喪祭有喪哭泣過時必葬埋未有火化者逾久展
<pb:KR4d0233_WYG_041-13a>
奉猶哭泣¶如新喪祭事謹潔至不敢糞𤓰菜尤耻為人
𨽻飢年不得已¶鬻子舍曰奴婢而以養子為約蓋其俗
朴近古然也然拙而<md:KR4d0233_SBCK_041-8a>¶惰農耕器絶苦窳犂刅入土纔三
四寸終嵗置田勿問及春¶耨去陳草曾不待破塊輙下
種水在田上節級溉注之是為¶良田水在田下雖咫尺
不能轆轤使之逆上往往夾江之田¶與並山同為瘠薄
易苦旱率十年八九耕不獲每旱即立視¶苖槁而乞哀
於神無問在不在祀典日擊羊豕聚羣巫皷舞¶象龍或
<pb:KR4d0233_WYG_041-13b>
燃指以膏火薄肉供佛類不効則禱於龍渡山之神¶山
在縣境内最著名其神邦人尊事之非已甚不敢輙禱
無¶不應今夏旱凡民之祠事且遍不雨於是屬軍教授
縣令謁¶祠下以靈潤源之水歸又兼旬不雨某遂宿戒
親謁祠下三¶皷方作星河彌天行數里漸摵摵有聲鷄
初鳴至青蓮寺為¶位望拜遲明登山俄時雨大至達城
下已乃三日雨歳及下¶熟吏與民徳侯之賜推本所始
得紹興十四年賜廟額敕黄¶一道於掌故仰惟國家為
<pb:KR4d0233_WYG_041-14a>
民秩祀篤於報功宜詔萬世敬<md:KR4d0233_SBCK_041-8b>¶摹之石某為長吏不能
履阡陌為方略教民治田而徒干神¶之澤又以窮自歸
於當道連帥部使者咸以錢粟來周急可¶以免嵗月矣
要不可久方將趣丞史以龍骨車若桔槔法下¶之鄉聚
使民稍自力不但以瀆神益永尊事無怠故因對神¶之
休與國家所以褒大之者并道其土俗善否為勸勵著
之¶下方¶
　　　䟦宋景文公帖
<pb:KR4d0233_WYG_041-14b>
景文公以皇祐四年二月自亳徙成徳明年正月徙定
武實¶代魏公所謂丐任河朔一年有餘蓋是嵗也元憲
公亦以是¶嵗八月自河南徙許而晏公來河南公有九
月朔日請入覲¶書欲㑹元憲於河陽二十五日書所謂
相國也至和元年劉冲¶之相劉自叅預即領唐書故催
書於公嘉祐改元仁宗不豫¶其曰河朔大臣則韓公在
相臺爾八月徙益州是時龎莊敏<md:KR4d0233_SBCK_041-9a>¶自永興改河東其年
五月元憲歸綴中書門下班公有此月¶二十三日書云
<pb:KR4d0233_WYG_041-15a>
云則猶在定武也三年王侍讀來成都於是¶還闕公言
莊敏引歸不决元憲乃圖任之漸明年莊敏以築¶堡事
寵節鉞元憲復筦樞務真見事之談云¶
　　　䟦晏元憲公表槀¶
景祐二年定新樂是時同在詞掖如胥公偃丁公度張
李晁¶石皆前進元憲公以元年四月掌制乃獨屬筆豈
非其文擅¶一時諸公所推遜歟欽誦遺稿令人起敬¶
　　　䟦趙延康公責偽楚書
<pb:KR4d0233_WYG_041-15b>
余嘗手抄建炎四年八月二日刑部狀會恩牽復士大
夫名¶數延康公在焉一時狀中如胡公寅劉公珏皆復
用劉至位¶執政而延康竟謫死余聞京城之禍子昉以
募義兵見囚范¶瓊世多言靖康無伏節之士有以宗室
所暴白如此豈無人<md:KR4d0233_SBCK_041-9b>¶哉而皆誣陷於群小嗚呼悲夫¶
　　　䟦趙延康詩¶
余既於責偽楚書後著公行藏復見所為詩嗟乎劉歆
李白¶之文盛矣其節操何如詩不足為公道也
<pb:KR4d0233_WYG_041-16a>
　　　䟦溫公與邢和叔帖¶
熈寧間温公居洛公從崇徳縣再入崇文元豐四年兼
史事¶以所藏温公帖知是時相與甚厚也後一百十有
二年某得¶見之於其曾孫遵仲修¶
　　　䟦張無盡與邢和叔帖¶
紹聖四年公為吏部侍郎十月自權尚書遷御史中丞
無盡¶此帖皆是歳無盡罷左司郎官去至是適兩年餘
矣
<pb:KR4d0233_WYG_041-16b>
　　　䟦邢惇夫詩及諸公題¶
以諸公之愛惇夫與惇夫之得此於諸公追想在昔令
人起<md:KR4d0233_SBCK_041-10a>¶敬¶
　　　䟦邢氏慶國夫人手書¶
余與天台謝傑景英為忘年交謝趙出也為余言外氏
丞相¶家法甚悉今見邢氏趙夫人手書戒婦子一紙往
往與景英¶語合邢尚書趙丞相事具國史至其故家典
刑要自令人起¶敬
<pb:KR4d0233_WYG_041-17a>
　　　䟦劉元城帖¶
余讀元城諫疏徧刺元祐大臣而獨不及司馬文正公
徧刺¶元祐大臣而不以為訕獨不及司馬文正公而不
以為黨豈¶惟諫議之賢哉亦足以想見元祐以前深厚
之俗矣余懐此¶久因與子厚得公遺墨遂書其後¶
　　　䟦胡文定公帖¶
浙間人家家有春秋傳而罕見公字畫余記為兒時從
鄉先<md:KR4d0233_SBCK_041-10b>¶生學同學數十兒兒各授程易胡春秋范唐鑑一
<pb:KR4d0233_WYG_041-17b>
本是時三¶書所在未鋟板往往多手抄誦也晚官湖湘
間每過士大夫¶家輙見公遺帖皆甚貴惜然為春秋學
者顧少如浙間何哉¶因見向氏所藏帖書以勉之¶
　
　
　
　
　止齋集卷四十一¶
<md:KR4d0233_SBCK_042-1a>¶
<pb:KR4d0233_WYG_042-1a>
欽定四庫全書
　止齋集卷四十二¶　　　　宋　陳傅良　撰
　　題䟦¶
　　　題
