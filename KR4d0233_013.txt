# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 13


亦使人人曉然知朕嘉與之意則繼此
盡言不諱矣尚殫厥¶心以副延竚可¶
　　　湖南提刑孫逢吉奏邵州獄囚死者二十餘人
　　　守臣¶胡澄特展二年磨勘¶
敇昔在三朝每嵗盛夏以一札賜郡長吏為奸獄丁寧
也自長¶吏不奉此詔而吾民瘐死者滋衆爾某守邵亦
以獄囚多死¶見察於部使者毋乃非朕寄元元之意乎
<pb:KR4d0233_WYG_013-5a>
貶損年勞以示薄¶罰繼此領州無怠臬事可¶
　　　文林郎邵州録事參軍柴璿修職郎邵州司理
　　　參軍¶李邠獄囚多死各特降一資¶
敇具官某爾為獄官而不省囚疾苦至多瘐死非所謂
士師¶不能治士者歟其鐫一階以警怠事可¶
　　　太尉定江軍節度使興州駐劄御前諸軍都統
　　　制兼<md:KR4d0233_SBCK_013-3a>¶知興州吳挺守本官致仕¶
敇圖任世臣盡護蜀將貔貅十萬不從中覆盖五六十
<pb:KR4d0233_WYG_013-5b>
年於¶此矣此意安在哉而欲致其事耶具官某性有忠
勇之資學¶有韜鈐之素寛我西顧賢於長城假以數年
庶底丕績而一¶旦以疾来諗願上大將軍印綬此朕所
以屏奏不省也雖然¶誦詩至於勤歸勞還詠歎辛苦則
古者遣將數日即休未有以¶獨賢久勞若爾然者朕豈
得不動於心乎姑徇忱辭使自休¶養若屬有疆埸之事
强為朕起何以報我爾其勿忘可¶
　　　故太尉定江軍節度使興州駐劄御前諸軍都
<pb:KR4d0233_WYG_013-6a>
　　　統制¶兼知興州致仕吳挺特贈少保¶
敇朕誕膺聖緒渇想賢勞方分託重之權尚阻勞還之
禮眷¶惟三世每興西歸溉釜之懐胡不百年遽有東首
拖紳之恨¶可為震悼何以追榮具官某為今价藩視古
名將本之以鷹<md:KR4d0233_SBCK_013-3b>¶揚之勇濟之以輻輳之才越在江源而
不忘宗海之心既安¶蜀道而常為得隴之計是用倚以
大事付之全師永惟王室¶之中興皆有世臣而後濟維
周復古則召公是似之功維漢¶御天則耿氏獨隆之力
<pb:KR4d0233_WYG_013-6b>
期爾晏嵗對于昔人曽諗疾之亡何¶而告哀之已至朕
方深念莫起於九原國有常儀率加之二¶等肆頒渙渥
以慰沉冥晉陪亞保之班配食先王之廟噫有¶以勇爵
至於聫左棘之華雖云愍章足以示前茅之勸可¶
　　　持服前武功大夫祁州團練使吳曦持授濠州
　　　團練¶使起復¶
敇具官某有金革之事則三年之喪無辟自伯禽以来
未之¶有改而況爾曦世為將乎移孝為忠朕所以强
<pb:KR4d0233_WYG_013-7a>
起汝也又況¶蜀師十萬聽命爾家西陲晏然于今五紀
方圖前烈宜及後¶人則脫爾於寄禄之階授爾以戎練
之任豈以為利其毋固<md:KR4d0233_SBCK_013-4a>¶辭可¶
　　　提舉江州太平興國宮郭棣授利州觀察使致
　　　仕¶
敇憫勞將帥畀以真祠尚復抗章勇於忘禄重違雅志
俾遂¶歸休爰進崇階以勸亷退具官某奮自將種卓有
俊聲薦更¶轅門晉尹環列累嵗於此六軍不譁方篤邦
<pb:KR4d0233_WYG_013-7b>
交久無疆事鬭¶士雖倍戰功不多然中權屹然大敵知
懼繄卿之力簡在朕¶心所冀壯猷不忘王室胡為解組
遽此垂車豈非以行百里¶者末路之難而三世功名道
家所忌乎勉從忱請良咈眷懐¶尚服寵榮益綏夀祉可¶
　　　故利州觀察使致仕郭棣特贈寧逺軍承宣使¶
敇聽垂車之請亦既永嘆聞易簀之言可勝遐想宜舉
恤典¶以醻舊勞具官某自束髪之初有褁尸之志方其
賈勇於宣¶威沙漠之間竟爾收聲當偃伯靈臺之後然
<pb:KR4d0233_WYG_013-8a>
而我有萬乗如<md:KR4d0233_SBCK_013-4b>¶周畿兵我有千廬如漢中壘舉以副托
究其設施歴年彌長¶課効為最往者以厭直之請踐更
干邊雖分州符亦以寄重¶反即祠館從其憚煩曽鳴劔
之未酬何挂冠之已決朕方有¶感徳非忘杕杜之詩今
顧不然乃是迫桑榆之景覽此遺奏¶為之䀌傷爰錫使
名視唐留務以華身後盖國舊章其尚欽¶承用自寛慰
可¶
　　　耶律古哩致仕
<pb:KR4d0233_WYG_013-8b>
敇有能厭氊毳之習蹈不測来歸我可謂壯士矣胡為
諗疾¶欲自便乎具官某恥事朔庭義不攜漢觀光中國
誓將滅燕¶盖夀皇之所寵嘉而朕待之勿替者也夫鳴
劒之志未酬¶而挂冠之請已決豈以其兩國方歡賈勇
不售將退處以自¶娛暇乎抑膂力既愆自視非昔人而
不復感槩然也不然果¶疾病耶重違忱請聽致爾事若
以疾辭則豈庸釋可<md:KR4d0233_SBCK_013-5a>¶　　　耶律古哩贈官
<pb:KR4d0233_WYG_013-9a>
敇挂冠有請良惻余衷華壙有恩盖綏爾後具官某以
幽燕¶任俠之氣懐江漢朝宗之心萬里来歸甚欲宣威
於沙漠而¶兩君為好適當偃伯於靈臺竟爾收聲至於
賫恨盖聞中外¶之分春秋所嚴有能擇衣冠於流蔡之
間而顧執干戈於社¶稷之役眷此壯志令人永懐爰䟽
錫命之封庸示飾終之典¶尚歆殊渥以妥英魂可¶
　　　正議大夫充顯謨閣待制提舉江州太平興國
　　　宮陳¶峴磨勘轉正奉大夫
<pb:KR4d0233_WYG_013-9b>
敇夫循次非所以待勞能也計年非所以處法從也而
有司¶以告重違舊章宜有命書且見明陟具官某以名
臣之子自¶託於儒生以夕郎之官踐更於州組奉祠累
嵗益見靖共序¶進一官曽非特典朕不敢廢姑慰永懐
可<md:KR4d0233_SBCK_013-5b>¶　　　合州赤山縣多山至道觀沖妙真人祈禱感應
　　　加封¶沖妙靈應真人¶
敇具某神朕雖不令祠官祝釐専鄉獨美至四方長吏
<pb:KR4d0233_WYG_013-10a>
有為¶吾民請曰某山川之神能惠其一方則褒崇之典
朕靡愛焉¶以庶㡬古蜡百神之義今蜀部使者来言爾
神惠及闔境求¶之掌故則建炎之所表章也爰錫命書
申衍稱號所以寵嘉¶神貺以從民欲者何如哉尚終惠
之俾世世享可¶
　　　潼川府中江縣靈威廟善利侯祈禱感應加封
　　　善利¶敷濟侯¶
敇具某神朕雖不令祠官祝釐専鄉獨美至四方長吏
<pb:KR4d0233_WYG_013-10b>
有為¶吾民請曰某山川之神能惠其一方則褒崇之典
朕靡愛焉¶以庶㡬古蜡百神之義今蜀郡使者来言爾
神惠及闔境肅¶然古祠前修所敬吾民其嘉賴不忘也
爰錫命書申衍稱號<md:KR4d0233_SBCK_013-6a>¶所以寵嘉神貺以從民欲者何如
哉尚終惠之俾世世享可¶
　　　盱眙軍通判(闕四字/)　降一官¶
敇具官某爾為通守適掌北門之管姦民犯禁而莫之
禦顧¶欲歸罪於徼吏可乎其鐫一秩以為不事事之戒
<pb:KR4d0233_WYG_013-11a>
可¶
　　　武節大夫權發遣郢州任世安特轉一官再任¶
敇具官某往時三邊吏不數易滿嵗無虞則增秩以寵
之盖¶自建隆以来未有改也今爾乗障日有能聲爰進
新階仍紓¶舊組爾其益固吾圉以訖外庸杕杜勤歸之
詩朕豈忘之乎¶可¶
　　　從義郎權知思州田祖嚴特轉一官¶
敇具官某昔爾以歸地進秩而有司繆誤仍年勞之舊
<pb:KR4d0233_WYG_013-11b>
貫於¶焉正名以示懋賞其服今命益見寵綏可¶
　　　履正大夫奉國軍承宣使提舉佑神觀鄧從訓
　　　主管<md:KR4d0233_SBCK_013-6b>¶國信所任滿無違闕特授宣政大夫¶
敇交鄰之禮於今為重自束帶與賔客言至於凡執事
皆所¶以覽示逺人以中國之有體也具官某昨長内庭
甞發贄幣¶竟以明習曾無忒違隣好不渝亦繄爾力醻
勞滿嵗懋賞崇¶階盖國舊章朕豈汝吝可¶
　　　朝散郎守司農少卿詹體仁除太常少卿(十月/三日)
<pb:KR4d0233_WYG_013-12a>
敇具官某奉常惟禮樂是司而去古浸逺放逸尚多非
得博¶物洽聞學有根據者未易輕畀也爾少明經術務
為有用探¶賾索隠恥一物之不知總餉之久盖已由郎
省而貳大農矣¶召對雍容効忠無隠其為朕典禮樂之
事鐘鼓玉帛抑末也¶尚求其本而釐正之可¶
　　　朝散大夫尚書戸部貟外郎趙謐除軍器監兼
　　　權郎¶中(十一月/十八日)<md:KR4d0233_SBCK_013-7a>¶敇具官某戎監之設本以嚴飭武備而休兵嵗久繕修
<pb:KR4d0233_WYG_013-12b>
之職¶各有司存長貳亦惟摠其凡而已以爾舊弼之孫
克自抑畏¶久在郎省能寡悔尤序進為長仍攝民曹往
其祗欽無替爾¶舊可¶
　　　朝請大夫起居郎兼玉牒所檢討官兼權中書
　　　舍人¶樓鑰除中書舍人(十二月/二日)¶
敇夀皇初策在廷之士盖極一時之選矣朕閱名籍得
為相¶臣者二人焉樞臣者一人焉從臣而下以聲績著
見者迨不¶可枚數也具官某於是時甞褎然為舉首而
<pb:KR4d0233_WYG_013-13a>
偶不中有司之¶度然至今海内士所樂道議論文章風
流藴藉則未甞不在¶稱首也間者旁招時望寘之本朝
爾以攝官屬筆能道朕徳¶意與其人才美之所宜文字
之上下簡書之長短皆足用勸¶而僉言不同往往不奉
吾詔仁者之勇見於封章肆用命爾<md:KR4d0233_SBCK_013-7b>¶為真詞掖除書之
出國人皆曰賢詩不云乎假以溢我我其¶收之朕於是
蒙夀皇得人之福矣昔者鄭為辭命終屬國¶僑唐掌帝
制實先韓愈爾其懋哉稱此優異可
<pb:KR4d0233_WYG_013-13b>
　　　額内翰林醫痊李九齡轉翰林醫効¶
敇具官某天官之屬六十而醫命士二十有八人周家
之重¶醫也如此矧爾服勞有以自見進之二秩視周命
士往服明¶恩毋怠爾事可¶
　　　判太史局吳澤荆大聲劉孝榮周端友職事不
　　　謹各降一官¶
敇具官某等東方未明之作挈壺氏所以刺朝廷也朕
夙興¶待旦而五夜之漏聲不肅是誰之咎歟各鐫一官
<pb:KR4d0233_WYG_013-14a>
敬共朝夕¶毋以為星官歴翁而弗汝察也可¶
　　　秀州海鹽縣陳山龍王顯濟廟神母慶善夫人
　　　加薦福二字¶
敇某神母朕既從二千石之言宏賁二子之祠維爾能
與而子<md:KR4d0233_SBCK_013-8a>¶共福吾民郡人推本所自而廟食之可無寵嘉
申衍稱號以¶大慰民欲乎可¶
　　　賜進士出身宣教郎趙善防係濮安懿王近屬
　　　更轉¶一官
<pb:KR4d0233_WYG_013-14b>
敇具官某策士于庭而吾屬籍有以文克列于丙科朕
既異¶焉而問諸宗人則於濮園為近抑可嘉己申命一
官以勸胄¶子爾其懋哉務自著見可¶
　　　宗子顯夫量試不中年四十以上特補承信郎¶
敇某國家所以待屬籍至矣不得雋於進士則有量試
不得¶雋於量試則有免試皆欲使之齒仕版習吏事也
爾其勉哉¶以稱朕意可¶
　　　量試中宗子汝弼等八十一人補官
<pb:KR4d0233_WYG_013-15a>
敇某等凡有司考校之科甚嚴宻也而獨寛於量試宗
子盖欲<md:KR4d0233_SBCK_013-8b>¶使之齒仕版習吏事稍涉於文墨而不求其備
爾等盍對明¶恩思所以自勉哉可¶
　　　合格取應宗子時信等四十二人授官第一名
　　　補承¶節郎餘補承信郎¶
敇某等有司考試之法至嚴宻也而獨優於宗室子夫
既闊¶畧以取之而授官與寒畯等則非所以示公姑屬
右銓以須¶器使可
<pb:KR4d0233_WYG_013-15b>
　　　四川宗子師說等十人趂赴殿試不及並特補
　　　承信¶郎¶
敇某等爾以宗黨越在西州甞得雋於有司而道阻且
長弗¶獲與親策之選置而弗録朕心惻焉亦授以官庸
示篤叙爾¶其懋哉可¶
　　　宗子師鈜量試不中依近降指揮年四十以上
　　　特補<md:KR4d0233_SBCK_013-9a>¶承信郎展三年出官¶
敇某有司考試之法至嚴宻也而獨優於宗室子夫既
<pb:KR4d0233_WYG_013-16a>
優矣¶而猶不應令徙以强仕予之初官然必使為三年
之淹而後¶筮仕用示篤叙不為苟私可¶
　　　宗子汝璺對策中間全冩御題首尾各用一段
　　　湊成¶特降一官推恩補承信郎¶
敇具官某策士於庭而無以對宜不在第中以爾屬籍
子而¶不求其備始命以官亦可謂茂恩矣可¶
　　　廣東提刑李信甫奏朝奉大夫通判徳慶府權
　　　英¶州張公盖失陷官錢科擾民戸特降一官放
<pb:KR4d0233_WYG_013-16b>
　　　罷永¶不得與親民差遣¶
敇具官某嶺表以去廷逺而吏不自愛往往淪胥而為
欺削¶爾一秩且不得與於民社之寄苟自愛者繼此尚
少懲乎可<md:KR4d0233_SBCK_013-9b>¶　　　忠訓郎趙師湧在任不職南劒守臣楊祐按罷輒
　　　敢伏¶闕妄論守臣特降一官仍押送寄居泉州
　　　拘管¶
敇具官某爾以屬籍試吏不自貴愛而見劾於州家亦
<pb:KR4d0233_WYG_013-17a>
既虧¶吾教矣詣闕自䟽復繆失實鐫一官俾爾省循可¶
　　　四川制置邱崈奏承直郎知叙州慶符縣魏良
　　　忠侵¶刻夷人又輕入夷囤致殺死廵檢程仲乾
　　　降一官放¶罷¶
敇具官某夷人畏亷而服威重爾為邊縣不足於斯二
者而¶致吾疆吏於死地免官鐫秩是不謂之寛典乎可¶
　　　知成都府邱崈奏從政郎録事參軍史定之不
　　　親蒞¶獄致囚自刎死降一官放罷
<pb:KR4d0233_WYG_013-17b>
敇具官某夫為獄掾而弗躬弗親幽枉多矣囚致於自
盡特¶其甚較著彰彰者也免官鐫秩是不謂之寛典乎
可<md:KR4d0233_SBCK_013-10a>¶　　　文林郎婺州浦江縣丞趙大亨不遵依提刑司
　　　差委¶推勘公事輒申任滿離任降一官¶
敇具官某士而不事事是欲素餐也爾方丞縣而再却
憲臣¶之檄以自擇便豈非不事事歟按章来上姑鐫一
秩繼今知¶懼斯可從政可
<pb:KR4d0233_WYG_013-18a>
　　　知萬州季圭奏脩職郎萬州司理參軍向紹祖
　　　獄囚¶繫死降一資放罷¶
敇具官某爾為獄官而不省囚疾苦至於墮指至於死
而不¶以告豈非所謂士師不能治士者歟其鐫一階以
警怠事可¶
　
　
　
<pb:KR4d0233_WYG_013-18b>
　
　
　
　
　
　
　
　止齋集卷十三¶
<md:KR4d0233_SBCK_014-1a>¶
<pb:KR4d0233_WYG_014-1a>
欽定四庫全書
　止齋集卷十四¶　　　　　宋　陳傅良　撰
