# -*- mode: mandoku-view -*-
#+TITLE: 止齋集
#+DATE: 2015-09-23 10:23:01
#+PROPERTY: JUAN 38


可無以復来辱凡書(云云/)載在方策不可勝
用也足下亦博¶識而詳考之矣願以為問或者筮仕履
之而後難歟夫履之¶之難則自信之難也士誠自信以
<pb:KR4d0233_WYG_038-3a>
為與古人無間古人能是¶吾亦宜能是古人能是吾獨
不能是者非其質然也私欲害¶之俗學汨之也欲免於
俗學惟去私欲者能之私欲去則見¶已見已則自信茍
自信矣凡書(云云/)載在方策者不可勝用¶矣足下更反
求之末由合并臨紙惘惘¶
　　　答道州康判官¶
辱惠書及於屬吏弟(闕/)員之説足下誠有見於此幸甚
來書¶以為本職無闕有司不以為過然後望以磨礲成
<pb:KR4d0233_WYG_038-3b>
就之益豈¶惟吏道然耶學者固同然也今之望於人者
異此矣吾無闕¶與否不暇計人以為有過與否不暇計
獨(闕/)胡不磨礲成就¶我耶但曰胡不磨礲成就我道以
義言也或者相望於利相<md:KR4d0233_SBCK_038-2a>¶望於利必人人而悦之然後
無咎安得如足下之語告之也¶末由合并臨紙惘惘¶
　　　答趙南¶
某衰惰乆無强附士友之意晚得名勝喜後自失晦菴
門人¶真有學者而不相亮者(闕/)云特未并合耳雖然吾
<pb:KR4d0233_WYG_038-4a>
黨亦有患¶自相推尊患太過與人無交際患不及二者
皆孔門所戒也¶頃因欵洽嘗及一二來(闕/)逺有同風三
代之語得無猶未聽¶察乎詩篇儘佳更加停(闕/)勿以言
盡意為(闕/)三百篇往往為¶訓詁家解駁類(闕/)淺迫(闕/)人
意有逺矣謝逍遥嘗説三百篇¶非易其心而後語者不
能此義足可三復公餘但於南雅索¶之聖賢貴寡怨詩
至於可以怨必有道也来教所謂攻之愈¶力愈不見效
豈謙辭耶克己非攻之之謂在易休復以下仁¶也人患
<pb:KR4d0233_WYG_038-4b>
不肯下耳譬之鐘聲擾擾者無聞初非有物問之者<md:KR4d0233_SBCK_038-2b>¶擾
定則聞之矣¶
　　　答漳川守范東叔¶
拜違以還辱貺教不一而奉狀亦無便豈但以獲詳行
李為¶慰要是别恨牢不可釋家人婦子尚不能團頭况
於交游又¶况士宦此理洞然而亦未易以理遣也領開
府後書就詳動¶止感惬幸甚然事力如許雖有慈惠之
長而不得騁令人寒¶心隨機方便量力濡沫正賴儒術
<pb:KR4d0233_WYG_038-5a>
耳某嘗侍坐語及四總領¶恐是今要告去䖏往時北伐
諸將各擁兵總領不顧驅催漕¶計自以諸軍𨽻御前始
以版曹即領總餉而别置所版曹長¶官莫得要領是漕
司本行文書則天下財賦盡在四領所若¶非稍稍從此
整頓民窮無救策意矣嗣勛足得商確或者其¶時乎張
子儀(闕/)元等所减次第虛額然亦盛意謾録二公奏¶牘
因或送嗣勛如何来(闕/)及之喋喋悚息正是自破戒堪
發<md:KR4d0233_SBCK_038-3a>¶一笑
<pb:KR4d0233_WYG_038-5b>
　　　與朱元晦¶
某逐禄南来本為温飽不謂(闕/)善嵗晚遷官至於將漕
然但¶循故事無所建明(闕三字/)終當他去而亦未得其
説何以教¶之此專人所為道也(闕/)非豈所以事君(闕/)而
公論開塞日異¶而月不同敢乞安時䖏與如戰兢自發
眉夀用答海内欽遲¶之意¶
某衰惰之跡幾自絶(闕/)門廣而長者(闕/)尚教之便中再
拜真¶翰之貺感激不可言(闕/)此先施豈(闕/)附報官事擾
<pb:KR4d0233_WYG_038-6a>
擾及今始¶遣辱幸察之非敢望也来徴詩説甚荷(闕/)包
所見何藁豈嚮¶時聚徒所為講義之類則削藁乆矣年
來時時諷誦偶有興¶發或與士友言之未嘗落筆誠有
之當於長者有隱耶區區¶愚見但以雅頌之音(闕/)勺羣
慝訓故章句付之諸生尊意以<md:KR4d0233_SBCK_038-3b>¶為如何每懐企慕三十
年間不在人後㑹并差池未有瞻侍¶之幸聞見異同無
從(闕/)正間欲以書扣之念長者前有長樂¶之争後有臨
川之辨(闕/)如承康往還動數千言更相切磋未¶見其益
<pb:KR4d0233_WYG_038-6b>
學者轉務夸毗浸失本指蓋刻畫太精頗傷易簡矜¶持
已甚反涉吝驕以此益覺書不能宣要須請見究此衷
曲¶耳不數月還浙可圖即償此願尺楮匆匆但有悁結¶
　　　與王弱翁¶
某衰惰宜休歲輙遷官雖荷借譽之力然有見短之懼
亦未¶知免所也廬陵政績在左餐右粥之民而不在逺
客與强宗¶大族得失當有能辨之者暫屈何病區區更
冀寛以居之勿¶以絲髪見於詞色戲綵娛親之暇杖屨
<pb:KR4d0233_WYG_038-7a>
從容與鄉後進尊酒¶論文為樂仍一切不及時事以間
執讒慝之口未省尊意以¶(闕二/字)為然否有如尊意不合
幸切磋究之也仲權正字貧甚<md:KR4d0233_SBCK_038-4a>¶子靜淳父皆需逺次奈
何陳正已亦寓里中復教官非所以¶䖏之也何時晤對
伏紙¶顒企
　　　與立宗¶
某衰暮之跡向綴班行伏䝉眷遇特厚言念疇昔何可
弭忘¶某官才猷器業蔚然為當代第一方被選入蜀無
<pb:KR4d0233_WYG_038-7b>
幾微不自¶得意旌麾下壓境三陲然世將之後人將謂
何重以疑阻半¶年無師盖朝野凜凜然而迄無西顧之
憂非公門有重臣其¶克底此乎頃因内引甞遵勲業泰
安喜見天顔且曰當用漢¶賜金故事旦勞還房雖事不
果亦足見九重倚賴也甚盛甚¶盛三事逓遷還歸補(闕/)
庭之闕而識者(闕/)無先於門下非但¶交㳺之私言聖明
後(闕/)視聽一新伏惟歡慶¶
　　　與國舉兄家書
<pb:KR4d0233_WYG_038-8a>
書黄事前日不及細(闕/)淮上有劉煒運判者以禁私鑄
太急<md:KR4d0233_SBCK_038-4b>¶幾生事遭論罷乆之私鑄戢留丞相追(闕二/字)功遂
畫㫖再與¶監司樓大防駁還(闕/)者㫖令以次官書行即
是傅良遂竟書過¶盖以為劉煒不是(闕/)人贓吏罷去年
嵗再與差遣此何不可¶而紛紛云耳後生小子妄相訿
毁不足聽也不足聽也近復有御¶筆陳源除押班(内侍/官比)
(外執/政人)張子仁除節度使此事所繫甚重¶謝給事已放過
押班事傅良獨繳之朝論甚以為危乃䝉聖㤙¶容納至
<pb:KR4d0233_WYG_038-8b>
今不出至除節鉞合先送給事却直付舎人(或説謝給/事有¶人主)
(張故令劣弟/當此重難)亦獨繳上次日御筆封付陳傅良可與書
行再¶繳上亦䝉聖㤙寢之不出此兩事繫朝廷非尋常
事之比至¶此公論方信劣弟不論其細而論其大捨易
而犯難矣恐家¶兄不知端的見謂茍且有玷家傳特此
詳報却勿令一人見¶慮有人讒謗以(闕/)為好名漏洩上
㫖也至祝至祝¶
　　　與徐韞之<md:KR4d0233_SBCK_038-5a>¶
<pb:KR4d0233_WYG_038-9a>
渉夏一病幾殆以丹附扶衰稍善(闕二/字)餘無足煩軫記
者昆¶仲時時過訪偹詳譽䖏然年来(闕三字/)喜於相安
左右意象¶挺特且習聞前輩師友風㫖更宜(闕二/字)誘掖
工大而損挹裁¶抑廼時善教之道至和若夫嶽麓餘芳
令人起(闕/)横經於此¶自有足樂不可不自慰也(闕/)憲家
子弟亦徃還否何時每一¶見輙談中興問趙張秦(闕/)為
(闕/)長(闕/)跡灑灑忘倦晚入脩門¶數詣東西靣言其人不
可終廢(闕/)後相不領略鄱陽相頗有¶意未及拈書亦各
<pb:KR4d0233_WYG_038-9b>
東西矣至今忿之且恨不得秦師垣相業¶一書付史館
助南董之筆某老矣(闕/)此勿念左右年方强儻¶能從吳
察院交諸(闕/)窺見所藏(闕/)不(闕/)長沙此行耳外此只¶改
秩一事須索結知帥閫囘同年進士莆中来軌(闕/)及識
靣¶尋亦行藏異塗頓成踈濶假如不踈已難破發言之
戒無足¶為左右先容者徒切愧衷如之(闕/)湘中教官惟
㑹府多名士<md:KR4d0233_SBCK_038-5b>¶其舉削或溢格故事如此想不(闕/)至左右
有遺賢之歎盍少¶須之也因㑹(闕/)丈煩致癉暑不及拜
<pb:KR4d0233_WYG_038-10a>
狀皇恐之意諸相識不¶外此懇¶
　　　答張端士五¶
下問漢髙封國是初来急於撫定(闕/)得不然班孟堅諸
侯王¶表説得錯至今因仍未明使髙帝以延年嵗必别
有區䖏如¶本朝藝祖開基事多未究英雄如二君豈容
輕議自古功業¶多遺恨惟周公無虧欠孔孟監二代兼
三王之論王通説經¶制大偹皆見得徹載師閭師縣師
三官皆征賦稅載師乃征¶公卿大夫王子弟諸食采若
<pb:KR4d0233_WYG_038-10b>
其食者三之一之類其征之民¶則什一而自以租歸公
上則有差等輕或二十而一重或二¶十而五若其他受
田之民什一之稅鄉則征於閭師遂則征¶於縣師顯然
三局自昔諸儒見不破可勝歎也<md:KR4d0233_SBCK_038-6a>¶某病軀日衰弱漸漸了得春秋一書及未啟手足之前
更加¶删潤則自有春秋来未有此書可藉手見古人無
怍更侵砌¶結褁詩傳看了在何時他工夫(闕/)截㫁惟日
課易未敢輙下¶筆深見乾震之爻辭皆危而乾(闕/)言吉
<pb:KR4d0233_WYG_038-11a>
只緣純陽聖人垂訓¶意深矣許由君(闕/)務光之徒治(闕/)
舊學如後来甘盤自古此¶一輩人竟晦藏念此妄想盡
(闕二/字)詩固佳更宜練功¶
某病後且搓排過日非能如所(闕/)亦愛之者過辭也毛
氏詩¶傳淟汨有年乆欲為發明之因附己見其下且以
補呂塾之¶缺自今夏落筆近緣過客廢矣未期其成就
也有暇見過略¶觀綱目為佳¶
某近復苦泄㵼今幸稍愈以年例論之如此浸久是結
<pb:KR4d0233_WYG_038-11b>
褁之¶證也萬事已置勿論惟春秋後傳垂成尚欠删潤
不免就病¶中勉强詩説盡豳風雅頌亦未落筆此書又
看天命如何耳<md:KR4d0233_SBCK_038-6b>¶每見云云(闕/)某以為不作悵然人生與
草木俱腐者何限不¶恨固非恨亦非也倘可自見勇為
之為善也¶
某初有脾寒前日復作雖不過一日所損不少也愛念
甚荷¶端士力如虎亦復畏厄嵗何耶新詞相好要是未
圓熟耳著¶書㝡關心病懐益覺要緊所恨無朋友共成
<pb:KR4d0233_WYG_038-12a>
之奈何奈何舒¶宰政事止如此聞之殊為歎息¶
　　　代胡少欽監酒上婺守韓無咎書¶
筦庫之士自古卑之矣而今為甚古者財散於民縣官
但衣¶食租稅而所謂鹺茗醯酒凡民用之百須公上不
牟利焉則¶筦庫云者止於籍出入校餘欠以告於在位
為每嵗制國用¶之節而物之不登經費之不支在位者
實憂之有司不與聞¶焉勾稽之不察扄鐍之不時度蔵
之不免於燥濕腐敗舍是¶有司不任其罰是故其職甚
<pb:KR4d0233_WYG_038-12b>
簡其責甚薄也士君子之不遇<md:KR4d0233_SBCK_038-7a>¶於世者可以禄食於其
間而無悔咎夫子甞為委吏矣㑹計¶當而已為是故也
今也不然由漢而下公上所以𣙜民者講¶求悉矣而鹺
茗醯酒凡民用之百須皆有征而甚詳於今自¶建隆聖
人專務寛厚不忍以加賦厲農而禄士饟軍隄防大¶河
固圉三邊與夫賔賜祭饗凡邦之大用不可已者徃徃
十¶有六七仰給於征𣙜之吏盖今之田賦視古有損而
征𣙜之¶入累數十百倍於古則筦庫云者不但籍出入
<pb:KR4d0233_WYG_038-13a>
校餘欠而已¶其督辦也有課其輸送也有程督辦之弗
集輸送之弗繼在¶位顧缺然無以為計故凡物之不登
經費之不支轉而為有¶司之責而勾稽扄鐍庋藏之細
不與焉勞亦累十百倍於古¶矣仕乎此者雖欲徒禄食
而無悔咎如古者不可復得國家¶知其然也待之亦加
異矣自州縣監當官皆有賞格而可以¶察舉於其長與
他官曹無異在京釐務凡有錢糓之蔵者賞<md:KR4d0233_SBCK_038-7b>¶之特厚而
為上選用亦與他官曹無異若是而曰卑甚於今¶何也
<pb:KR4d0233_WYG_038-13b>
其居使之然也今夫皆州縣官也皆得以察舉於其長¶
而繇幕職教授若曹官令佐得之則人以為宜繇倉庫
務官¶則人以為恠皆在京官也皆得以選用於其上而
由檢鼓諸¶院得之則人以為宜繇審計𣙜貨之官則人
以為恠等而上¶之繇卿監為侍從則以太常祕書國子
為宜而以太府司農¶為恠由侍從(闕二/字)則以學士給舍
諸曹尚書為宜而以戸部¶為怪名實未有分也而取舍
若是豈一日積哉夫以征𣙜之¶入嵗累十百倍於古而
<pb:KR4d0233_WYG_038-14a>
其官司之勞亦累十百倍於古國家¶方加利焉而卒卑
於士議如此則自愛者宜知所擇矣某也¶不才由太學
諸生以塵末第窮太甚逐食太急以措身於甕¶盎㪺杓
之間盖日夜念此自憐矣凡三易守未嘗敢自言也¶今
者執事来守是邦某伏自計今之諸老先生尊經而下
百氏<md:KR4d0233_SBCK_038-8a>¶可望以古道者莫如執事國朝以来世為卿輔究
觀本末源¶流之際而通於今之務者莫如執事若夫議
論持平用意均¶一即之温然有并包兼容之度而其中如
<pb:KR4d0233_WYG_038-14b>
鈞石之有銖兩不¶為世俗取捨以亂名實者又莫如執
事於是輙不自揆道古¶今之異陳國家之大意與小已
之不善擇而告執事庶幾采¶察焉若執事猶曰是筦庫
之士而胡敢僣易若此則某繼今¶不敢復有言矣¶
　
　
　
　止齋集卷三十八¶
<md:KR4d0233_SBCK_039-1a>¶
<pb:KR4d0233_WYG_039-1a>
欽定四庫全書
　止齋集卷三十九¶　　　　宋　陳傅良　撰
　　記
