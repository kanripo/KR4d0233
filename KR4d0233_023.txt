# -*- mode: mandoku-view -*-
#+TITLE: 止齋集
#+DATE: 2015-09-23 10:23:00
#+PROPERTY: JUAN 23


奏張子仁除節度使狀¶
臣恭覩數日以來一二明詔講慶壽之禮足以歡兩宫
之心¶除鬻田之令足以快四海之望中外小大之臣莫
不手額欣¶抃延頸以企曰近者二三大臣進退哀榮之
典乆未予决意¶者自今聖心豁然如天開霽必次第處
<pb:KR4d0233_WYG_023-1b>
分矣忽奉¶宸㫖張子仁除節度使果有以見九重燕間
未嘗不軫懐勲¶舊而及其後人誠舉斯心而加諸大臣
則一指揮之頃耳然¶而人之闗繫有重輕則事之施行
有先後今二三大臣進退¶哀榮之典宰執臺諫屢嘗奏
請方留未下而遽加恩於勲臣¶之子則是輕重不倫先
後失序臣竊未曉不敢不為¶陛下條陳之且夫留正輔
相初政于今四年言聽志行曾未<md:KR4d0233_SBCK_023-1b>¶有君臣之間而倉卒
不審便出脩門揆之經義未為中節然¶而待放郊外屏
<pb:KR4d0233_WYG_023-2a>
居山樊省咎陳情亦既累月陛下誠怒之歟¶則策免舊
章皆可覆視誠不欲其亟去歟則或以少保歸班¶但觧
機政或以内祠領使間奉朝謁則為正者進退唯命夫¶
復何辭若猶鞅鞅觖望禀命不虔則持憲臣寮豈容但
已然¶則今置正弗問而遽加恩於子仁獨何歟恩足以
及勲臣之¶後而念不至上相此臣之所未曉者一也非
特此也趙雄以¶抱疴不痊均供鄉郡¶陛下强起之以帥
江西雄之遜牘亦一再上而重違天威當¶暑出峽竟以
<pb:KR4d0233_WYG_023-2b>
舊恙卒于官下萬里旅櫬道路惻然雖雄勲業¶不敢望
過厚之禮而有司常度安用損益何為恤典遲遲至¶今
至如尤袤三朝老儒而¶陛下之潛邸僚友也最蒙睿簡
行且大用而其致仕遺表之<md:KR4d0233_SBCK_023-2a>¶章亦數月未報然則今置
雄等弗問而遽加恩於子仁又何¶歟恩足以及勲臣之
後而念不至故老此臣之所未曉者二¶也非特此也闗
陜對壘今六十年國家以十萬貔貅付之吳¶氏父子三
世全蜀晏然不煩西顧者吳挺之力也¶陛下方将召見
<pb:KR4d0233_WYG_023-3a>
闕庭行采薇枤杜之禮曾未及講挺復致仕¶故尤以為
傳聞失實屏申奏而不信豈非託重於挺愛之欲¶其生
乎陛下之意則厚矣而非其事情也以挺之¶威望敵國
之所窺覦則擇代不可以不謹以挺之恩信士卒¶之所
懐感則恤終不可以不至以挺之事權海内偏重則一¶
旦而収之又不可以不深加思慮也方今急務未有過
此然¶則今置挺弗問而遽加恩於子仁抑又何歟恩足
以及勲臣¶之後而念不至大将此臣之所未曉者三也
<pb:KR4d0233_WYG_023-3b>
雖然臣所云云¶特謂輕重不倫先後失序物論沸騰因
事而進言耳若夫張<md:KR4d0233_SBCK_023-2b>¶子仁者介在閑散人不稱數雖少
長将家而無横草之勞雖¶乆綴班行而無涓埃之補不
知何故得此殊渥且夫開府建¶旄非叙遷之官也告廷
孚號非私昵之賞也無故而取之則¶交結之謗在子仁
適足以禍已無故而予之則非汎之患在¶聖朝不足以
勸人况張子仁嘗使令姚徳打死命官歐陽安¶中又有
外宅婢阿闗用炮烙刀刄之刑虐害阿鄭等蓋嘗經法
<pb:KR4d0233_WYG_023-4a>
寺定斷臺官覺察矣又皆以議功僅從追奪即其怙勢
奸法¶見於奴婢罪状明白不當除授大畧如此其他妨
碍臣未暇¶數以煩天聼臣不勝拳拳欲望¶聖慈下采公
論将張子仁無故恩數速賜罷寝于以光華主¶徳尊重
名器而亟因羣情舉行體貎大臣之禮則社稷之福¶也
縉紳之願也所有録黄臣未敢書行謹録奏聞伏候¶勅
㫖(八月十一/日奏入)<md:KR4d0233_SBCK_023-3a>¶　　　第二状
<pb:KR4d0233_WYG_023-4b>
今月十二日恭奉¶御筆付下臣昨奏繳張子仁除節度
使事奉¶御筆為係勲臣之子特除節度使可與書行須
至再有奏聞¶右臣昨不揆愚賤嘗繳奏張子仁除節度
使事退惟螻蟻輙¶抗雷霆言雖當理死有餘罪今者恭
奉御筆令臣書行仰¶惟聖度如天曲賜容忍而又親灑
宸翰明示風㫖顧臣何¶人尚敢違忤雖然臣聞脩當行
之政者足以慰傒望之情施¶無故之恩者足以來謗讟
之口臣前所奏固知子仁之為勲¶臣子也但方羣情嗷
<pb:KR4d0233_WYG_023-5a>
嗷延頸累月皆以留正待放而罷命未¶聞趙雄告終而
恤典不及凛然西陲擁兵十萬吴挺物故闕¶無主者當
此時也而授鉞於閑散庸繆之臣冝先者反後冝¶緩者
加急則是捨當行之政而推無故之恩臣恐傒望者惶<md:KR4d0233_SBCK_023-3b>¶惑而謗讟至矣此所以深為聖明惜此事體且夫報荅
舊勞¶孰與輔初政者之為親矜憐後裔孰與専帥閫者
之為重此¶事理曉然豈唯羣臣雖子仁固知之也使子
仁稍有念慮則¶亦於此恩數跼蹐不安矣臣是以不敢
<pb:KR4d0233_WYG_023-5b>
隱嘿須至再三庶幾¶熈朝不以無故之恩而先當行之
政恭惟陛下聰明仁厚¶逺繼三五儻蒙少霽威嚴下采
狂&KR0937;而今而後天意豁然萬¶㡬之間羣疑氷釋事闗廊
廟則立見施行憂在疆場則便湏¶䖏置上以承兩宫之
志下以盡百辟之情人無後言事無後¶患如是則國家
尊榮朝野忻豫雖勲舊子孫憑藉寵靈窮極¶富貴亦物
議之所不及矣至如張子仁有罪無功自是不當¶有此
除授則臣不暇論所有元御封付下臣奏状一件連粘
<pb:KR4d0233_WYG_023-6a>
在前謹録奏聞伏候¶勅㫖(八月十三日/奏入留中)<md:KR4d0233_SBCK_023-4a>¶　　　上嘉王劄子¶
某輙有愚悃仰禆王聰竊惟去年之秋聖駕乆不過宫
中外¶憂懼計無所出嘗賴得大王宻啟中宫從容調䕶
已而六飛順¶動萬衆懽呼莫不以為皇后作配之徳叶
於闗雎大王奉親¶之孝逺過曾閔也今者太母生辰近
在數日而又來年慶壽¶適降指揮既行討論亦合奏禀
朝野顒顒欣逢盛事儻若清¶蹕之詔或不如期則是奉
<pb:KR4d0233_WYG_023-6b>
觴之禮又成虚廢必興謗議徒玷¶聖明區區以為在今
日之謀莫若申去年之請如蒙大王加¶聽肯為逹羣下
之情共想中宫樂聞必能賛九重之决如是¶則慈福為
之滿意重華為之歡顔主上之孝徳無虧中宫之¶婦道
益著而大王令聞布於天下一舉而數美具不可不勉¶
也又况㑹慶重明兩節相繼其為事體允渉觀瞻外而
使客¶陪在廷之儀内而禁衛希從駕之澤動静之際闗
繫非輕稍<md:KR4d0233_SBCK_023-4b>¶有參差更足憂慮則是自今以徃全賴大王
<pb:KR4d0233_WYG_023-7a>
母子俱賢彌縫¶此事今夫臣庶之家骨肉相保父祖尊
長豈無失誤之時妻¶孥宗從必致扶持之力正以一門
利害各切其身不同他人¶可以坐視天下雖大義同一
家而已某忝在府僚不敢隐嘿¶干犯威尊惶恐死罪¶
　　至如留正吴挺魏王夫人等事並未䖏分此固非
　　大王¶所敢與聞亦乞逹之中宫庶知外間仰望之
　　切某申禀¶(是日䝉王喚某到講堂云劄子極好但/要繳進中宫可改一本不湏作文字便)
　　(封/來)
<pb:KR4d0233_WYG_023-7b>
　　　又劄子¶
某等輙有僭越之請仰干王聽重明聖節中外皆望車
駕過¶宫羣臣已是說不行了别無靠䖏只靠得大王入
裏頭宛轉¶調䕶兼是車駕過宫事亦不當外廷理㑹才
到得外廷理㑹¶湏至張皇却不便穩且告大王因宣押
次奏知中宫多方勸<md:KR4d0233_SBCK_023-5a>¶賛期於必出若更因循日乆嵗深
兩宫忽有些少不足利害¶非細某等忝為府僚竊以為
大王子職莫急於此故私布之¶恭惟留意幸甚
<pb:KR4d0233_WYG_023-8a>
　　　又劄子¶
某僭越再有申禀魏惠憲王夫人之䘮已降指揮許國
公觧¶官持服在大王是為伯母有合行禮數只縁上意
遲疑未敢¶陳請然外間議論却謂大王有此欠闕頗損
聲譽不審因宣¶押次可以奏知中宫亦略提起只得降
一指揮許到魏王府¶燒香奠慰便是了事區區併乞留
意¶
　　　繳奏傅昌朝轉官状
<pb:KR4d0233_WYG_023-8b>
准中書門下省送到録黄奉¶聖㫖皇后親屬訓武郎閤
門㸔班祗候幹辦御前忠佐軍頭¶引見司傅昌朝已該
歸謁得轉一官特與轉行令臣書行臣<md:KR4d0233_SBCK_023-5b>¶取到吏部案見
得傅昌朝昨來将皇后歸謁家廟恩例轉行¶一官吏部
告示本人勘㑹從淳熈六年九月十一日指揮其¶在内有
應奉不係理年出職一時推恩補授名目之人依條¶作
非况補授欲将自降前項乾道八年七月八日指揮後
來¶似此補授之人亦合一體止令轉至訓武郎止今來
<pb:KR4d0233_WYG_023-9a>
本人已轉至訓武郎所乞轉官有礙前項指揮去訖臣
今若¶與書行即合行下吏部遷轉其吏部係是守法去
䖏准前告¶示不敢放行則是徒奉成命於本人實無所
濟臣愚欲望¶聖慈收囬上件指揮庶免煩黷所有録黄
臣未敢書行謹録¶奏聞伏候敕㫖(九月二十/九日奏入)¶
　　　直前劄子¶
臣聞天不可俄度也而示人易地不可俄測也而示人
簡是¶故天地之神化而萬物有所恃者以其易簡也帝
<pb:KR4d0233_WYG_023-9b>
王之徳配<md:KR4d0233_SBCK_023-6a>¶於天地亦若是而已恭惟¶陛下臨御于今五
年省刑薄斂天下皆知其為仁兼聽廣納¶天下皆知其
為恕而近日以來忽事獨斷尋常指揮動出意¶表天聽
甚髙人言難入羣臣惶懼莫知所為以臣愚昩熟慮¶而
究觀之則陛下本心端不如此何者臺諫對班多是隔¶
下間有論奏亦無施行人以為陛下怒臺諫矣然經筵
侍¶講妙選法從而黄艾首預識擢陛下何嘗怒臺諫乎
給舍¶封駁旋被改除雖䝉留中不即䖏分人以為陛下
<pb:KR4d0233_WYG_023-10a>
怒給舍¶矣然王府翊善付以元子而黄裳終見信用陛
下何嘗怒¶給舍乎留正無故乞觧機政出郊數月猶未
予决人以為¶陛下怒大臣矣然隨班上壽之請朝奏而
夕報可至欲使以¶左相為上公陛下何嘗怒大臣乎甚
者或以致仕而恤典¶不下則紛然竊議曰陛下惡人言
死彼李端友備數館客<md:KR4d0233_SBCK_023-6b>¶卒於邸中賻贈隨至然則陛下
豈惡人言死耶或以乞去¶而亟請不獲則又紛然竊議
曰陛下惡人言去彼辛棄疾¶召為大卿即去為帥至欲
<pb:KR4d0233_WYG_023-10b>
以次對寵其行然則陛下豈惡¶人言去耶臣故曰熟慮
而究觀之則陛下本心端不如此¶終歸於仁恕而已臣
聞天度有常而或寒暑乖錯晦明反繆¶者必有干隂陽
之和者矣而天度固自若也聖徳㒺愆而或¶喜怒失節
舉措過差者必有誤聰明之治者矣而聖徳亦自¶若也
以是言之則不怒臺諫不怒給舍不怒大臣皆¶陛下本
心也而况於惡人言死惡人言去豈¶陛下之心哉而又
况自夏徂冬稍闕過宫之禮遂謂¶陛下以疑阻虧孝養
<pb:KR4d0233_WYG_023-11a>
又豈陛下之心哉夫不察聖心而見¶其形似苦諫而力
争之是宜天聽甚髙人言難入也雖然羣¶臣孰不希寵
何苦自絶雨露之恩孰不畏罪何苦自干雷霆<md:KR4d0233_SBCK_023-7a>¶之譴而
孜孜半年爭此數事陛下亦盍反求而徐察之乎¶若陛
下於此數事反求而徐察之曰吾心寛大本無所怒¶今
若有所怒然何歟毋乃以某人嘗言之之故歟吾心和
平¶本無所惡今若有所惡然何歟毋乃以某人嘗言之
之故歟¶吾心孝敬本無所疑今若有所疑然何歟毋乃
<pb:KR4d0233_WYG_023-11b>
以某人嘗言¶之之故歟苟有其人苟言其事則是誤陛
下者也所以誤¶陛下者将以孤陛下也(至此口/奏甚悉)夫不察
陛下之心而以¶形迹諫爭者羣臣之罪也陛下本心端
不如此而不察人¶之誤已以致於此或者亦聖人之過
乎陛下誠以本心之¶所存而徐察之則知人之誤已者
矣知所以誤已則外廷之¶黨論可破外廷之黨論可破
則兩宫之情意可通外廷之黨¶論破兩宫之情意通天
下尚何事耶以此圖大功可也不暇¶逺圖以此為小康
<pb:KR4d0233_WYG_023-12a>
垂拱而責成可也垂拱而責成則鐘皷絲竹<md:KR4d0233_SBCK_023-7b>¶樂與今同
尊爼袵席樂與今同臺池鳥獸樂與今同無不可也¶然
則陛下何直為此欎欎使天下徒日夜洶洶也臣最微¶
賤最荷恩寵不勝忠愛之心為陛下白發其端而不敢
盡¶言惟至明至聖為社稷大計為富貴崇髙逺慮而加
省焉則¶天下幸甚取進止¶
　　是日因奏慈福宫加上尊號已有指揮未審重華
　　宫何¶故未講此禮以臣攷古來聖人多以彌文縟
<pb:KR4d0233_WYG_023-12b>
　　禮交懽上¶下今陛下方自疑阻稍闕問安之節若
　　因此盛典併¶行於兩宫臣意壽皇須更開喜遂歴
　　舉漢唐以來故事¶及徳壽宫禮數上大喜曰此是
　　好說卿可到都堂宣諭¶宰執明日奏事商量偶記
　　得孟饗前齋宿不是奏事日¶分遂奏云明日宰臣
　　以下齋宿無奏事上曰如此只就¶景靈宫齋殿奏
　　事因奏臣小臣輙發此議已是僭越豈<md:KR4d0233_SBCK_023-8a>¶敢承聖㫖
　　宣諭大臣以臣愚見只合待大臣奏事¶陛下自以
<pb:KR4d0233_WYG_023-13a>
　　聖意指揮即尤見陛下孝敬之徳臣不敢¶領聖㫖
　　上再諭朕遣卿有何不可遂到都堂具道上¶意是
　　日趙知院在假葛丞相折簡相約請對比入文字¶
　　御批十六日就景靈宫齋殿奏事與前言合諸公
　　皆喜¶已而從駕孟饗遂奏事上意已變但云且許
　　他¶
　　　乞補外状¶
臣昨不度踈賤妄有建白今月十六日伏准尚書省聚
<pb:KR4d0233_WYG_023-13b>
㕔宣¶諭令臣不得說出伏念臣只是建議若行不行自
在¶陛下則臣决自不敢傳布但縁當來曾蒙聖訓令臣
傳㫖與¶宰執大臣則知者已非一人若萬一有人說出
忽逹天聽即¶臣當坐漏洩之罪臣於此時無以自明臣
不勝惶懼投誠君¶父欲乞聖慈與臣在外差遣或祠禄
一次稍俟日乆孤蹤明<md:KR4d0233_SBCK_023-8b>¶白别賜收用實臣至願除已具
劄子經朝廷陳乞外謹録奏¶聞伏候勅㫖¶
　貼黄所是臣經朝廷陳乞劄子只如尋(闕三字/)補外
<pb:KR4d0233_WYG_023-14a>
　體¶式更不說及此意伏乞睿照¶
　　　乞祠禄歸展墓焚黄状¶
臣輙有廹切之懇仰干天聽伏念臣九嵗而(闕三字/)貧
賤養¶生䘮死皆有永恨前此幸值郊霈始得贈父(闕三/字)
　而乆官¶湖湘逺離墳墓今七八年不獲展省以行焚
(闕三字/)每一念¶下為之心折萬一溘先朝露即兩親竟
不霑(闕三字/)澤臣亦¶無以見於地下矣况自立朝委是
尸素區區欲望聖慈矜憐¶衰謝來日不多特與祠禄差
<pb:KR4d0233_WYG_023-14b>
遣一次使得展墓焚黄少慰存¶沒臣不勝祈天望聖激
切屏營之至¶
　　　繳奏南班多慶轉官<md:KR4d0233_SBCK_023-9a>¶准中書門下省送到録黄一道節文三省同奉¶聖㫖多
慶特與轉行一官令臣書行右臣照得在法南班磨¶勘
實及十年方許轉行一官其多慶所乞係(闕/)多方淳熙
七¶年體例止及八年欲轉行一官撿照得紹熙二年正
月二十¶一日指揮臣僚奏陳其有法者止當從法不得
<pb:KR4d0233_WYG_023-15a>
更引非法之¶例令御史臺覺察必罰無赦自後有司常
切遵守今來多慶¶轉官正礙前項指揮自降前項指揮
以後即無援例陳乞放¶行事例假如放行即御史臺必
湏覺察聞奏適為多慶之累¶臣欲望聖慈将上件已降
指揮特賜收寝所有録黄臣未¶敢書行謹録奏聞伏候
勅㫖(十月二十/一日奏)¶
　　　辭免起居郎申省状¶
准尚書省劄子備奉¶聖㫖陳傅良除起居郎日下供職
<pb:KR4d0233_WYG_023-15b>
不勝慚懼湏至煩凟伏念<md:KR4d0233_SBCK_023-9b>¶某衰朽罷駑誤玷班列久無
補報實不遑安昨嘗累具奏申¶乞從罷免或與在外及
祠禄差遣俟命累月未准指揮今乃¶求去得遷若更冒
然就職則是前請皆非真情欲望朝廷特¶賜敷奏追寝
新恩以安愚分(十二月三日三省同奉/聖㫖不允兼職並依舊)¶
　　　繳奏安定郡王子濤賜宅状¶
准中書門下省送到録黄一道節文為利州觀察使安
定郡¶王子濤奏今踏逐到宅子一所乞照令徳等例撥
<pb:KR4d0233_WYG_023-16a>
賜居止以便¶祭享十二月三日三省同奉聖㫖依令臣
書行右臣竊以為¶安定郡王見無住宅以便祭享殊失
嚴奉之意合從朝廷撥¶賜宅子一所永充見任安定郡
王居住以存事體今來所有¶子濤奏請臨安府府衙後
宅子未審堪與不堪永充嚴奉香¶火欲乞更降指揮下
臨安府契勘聞奏取㫖撥賜仍不許其¶他官員指占亦
不許将後子孫認為已業如此則前後承襲<md:KR4d0233_SBCK_023-10a>¶庶免疊有
煩凟所有録黄臣未敢書行謹録奏聞伏候¶勅㫖(十二/月初)
<pb:KR4d0233_WYG_023-16b>
(六日/奏)¶
　　　繳奏刑部大理寺易大明阿王斷案状¶
准中書門下省送到録黄一道節文為刑部大理寺状
舒州¶申勘到百姓易大明并汪清妻阿王斷案事令臣
書行右臣¶竊謂人之親莫切於夫妻妻而與人謀其夫
則生人無措身¶之所矣照得阿王嫁汪清生一女三子
自紹熙元年與易大¶明通姦以來凡其夫汪清所與疑
慮易大明者皆宻以告凡¶易大明所與謀害汪清者未
<pb:KR4d0233_WYG_023-17a>
嘗一以告也據案阿王嘗受易¶大明之謀醉其夫以酒
又從之學作麻索套子将以勒死汪¶清不果如是者又
一年而後卒殺汪清當殺汪清也易大明¶雖以鐡尺打
傷仆地未曾氣絶令阿王快取索來阿王記恨¶汪清節
次打罵亦有心要勒死汪清手觧布機上麻䋲付易<md:KR4d0233_SBCK_023-10b>¶大
明勒死之是不謂之同殺其夫乎在律謀殺條姦人殺
其¶夫所姦妻妾雖不知情與同罪昔人之意所為斯人
慮者甚¶嚴宻也况同殺之乎春秋之義魯夫人與弑公
<pb:KR4d0233_WYG_023-17b>
絶不為親禮¶也聖人豈忍絶人母哉與殺其夫雖子猶
不得以為母以是¶為王法所當誅耳而貸不殺是無三
綱而十惡之條廢矣臣¶自攝乏書姦人殺其夫之案或
貸死者有之而未有如阿王¶之幸免者臣愚欲望聖慈
參酌經律令有司别行議斷所有¶録黄臣未敢書行謹
録奏聞伏候勅㫖(十二月十/六日奏入)¶
　　　繳奏傅昌朝轉官状¶
准中書門下省送到録黄一道樞宻院闗十二月八日
<pb:KR4d0233_WYG_023-18a>
奉¶聖㫖訓武郎傅昌朝特與轉行一官令臣書行右臣
九月二¶十九日曾具奏傅昌朝已礙正法兼違戾乾道
八年七月八¶日聖㫖指揮當蒙聖慈将傅昌朝轉官指
揮留中不行去<md:KR4d0233_SBCK_023-11a>¶訖今來又准送到上件録黄臣實不敢
奉詔且傅昌朝蠢爾¶小臣乃敢宛轉附麗煩瀆朝廷變
亂法度以臣愚見不惟不¶當轉行一官更合出自宸斷
别作行遣以杜絶來者所有録黄臣¶未敢書行謹録奏
聞伏候勅㫖(十二月二/十日奏入)
<pb:KR4d0233_WYG_023-18b>
　　　繳奏藍嗣祖轉官状¶
准中書門下省送到録黄奉聖㫖進義副尉藍嗣祖昨
在¶濳邸服勤有勞可特與轉承信郎令臣書行右臣據
都官供¶到状稱昨紹熙元年六月内給帖補該遇潛藩
應奉推恩人¶共四名藍嗣祖章顯祖顔守忠王演各係
白身並補進義副尉¶數内王演係収使昨該皇太子宫
祗應陸宣公奏議終篇賞¶轉進武副尉又收使皇后受
冊推恩賞轉承信郎顔守忠¶係收使皇太子宫祗應陸
<pb:KR4d0233_WYG_023-19a>
宣公奏議終篇賞轉進武副尉又¶収使髙宗梓宫發引
賞轉承信郎見得二人各係收使兩宫<md:KR4d0233_SBCK_023-11b>¶賞方轉承信郎
今來藍嗣祖與二人補授年月事體一同即¶無上件合
該收使賞典徑與特轉顯是不均恐非公朝待人¶無私
之意所有録黄臣未敢書行謹録奏聞伏候¶勅㫖(十一/月二)
(十三日/奏入)¶
　
　
<pb:KR4d0233_WYG_023-19b>
　
　
　
　
　
　
　
　止齋集卷二十三<md:KR4d0233_SBCK_023-12a>¶<md:KR4d0233_SBCK_024-1a>¶
<pb:KR4d0233_WYG_024-1a>
欽定四庫全書
　止齋集巻二十四¶　　　　宋　陳傅良　撰
