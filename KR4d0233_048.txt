# -*- mode: mandoku-view; -*-
#+TITLE: 止齋先生文集
#+DATE: 2015-09-11 12:32:31.279043
#+PROPERTY: ID KR4d0233
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0375-048止齋先生文集-卷第四十八.
<pb:KR4d0233_SBCK_048-1a>¶
止齋先生文集卷之四十八¶
　　誌銘¶
　　　劉端木墓誌銘¶
端木温永嘉人姓劉氏諱春以待台州教授闕卒于家大父¶
機父立巳戴氏出也端木性冲約事後母孝與兄弟無違於¶
朋友親故用其情然所藴&KR0573;貴不為人知貌言恂恂若庸人¶
然見之者以為亡異也其試禮部余嘗問所為文何如但謝¶
不&KR0014;巳而擢進士丙科復謝是適然耳他日過括蒼端木為¶
其州户椽問政何如亦謝如初比謁其守與郡之善士亟稱¶
端木綜理之才&KR0001;關白感風凢在官無及之者余與端木同¶
入太學同為乾道八年進士議論徃復最宻至相好也自其¶
文辭政事不欲使余知之况他人乎顧端木亡矣意&KR0001;欲施¶
爲雖余未得盡知之也世多言古今人不同以余&KR0026;端木與¶
<pb:KR4d0233_SBCK_048-1b>¶
書傳間所載深厚有徳之士異耶同耶端木爲吏三年守蒙¶
其力然往往欲挑動之使自有言然後薦舉之近制選人滿¶
&KR0010;無舉主且再試端木即怡然&KR0005;詣吏部而竟不言比其視¶
古人特未知孰難也斯人也而在髙位則士或知耻矣少得¶
疾良巳比罷司戸時疾復作明年淳熈七年閏三月某日卒¶
年四十五又明年六月某日後母吴氏夫人卒&KR0004;娶朱氏某¶
州司理叅軍某之女逾年卒再娶宋氏故御史䑓主簿敦書¶
之女生一子小趙抱而飬之於其父黨今㡬&KR0010;十年閠十有¶
一月某日宋與其伯氏奉呉夫人與端木之柩&KR0005;祔于屋前¶
山之祖壠卜人曰未吉遂殯焉宋氏之弟昌囯主簿某&KR0014;左¶
右其女兄於是殯又&KR0014;前事請余而爲之銘銘曰¶
有相其&KR0012;系豈不昌有刻其墓名豈不長位若年耶誰尸此¶
者天耶¶
<pb:KR4d0233_SBCK_048-2a>¶
　　　陳子益母夫人墓銘¶
陳子端已自平陽&KR0005;父天錫之命来再拜乞銘其母林氏余¶
方銘亡友劉端木未暇也迺即舘中越五六日請不已頃嘗¶
過陳子之家見其父子兄弟少長坐立進退秩秩然無疾呼¶
&KR0064;語無弗友之色於是端巳請辭曰母氏歸為冡婦逮事曽¶
祖姑奉諸祖母以同居祖行無在者又奉吾父與世父母同¶
居凢五十年矣一佀先生鄉所見然敢以是為銘首余曰吾¶
得銘而母也婦徳莫如睦睦莫如&KR0014;長乆而母䖏三世之族¶
且六十有四年而家人無改於其舊合二難矣徳如是人謂¶
之何銘如是人謂之何陳子再拜謝幸甚其&KR0089;日淳熈十年¶
閏月某日其地&KR0001;居萬全鄉管奥之葉原其壻朱次宣子明¶
畏端巳彪也端已&KR0025;余學彪為比丘¶
　　　林民逹墓銘¶
<pb:KR4d0233_SBCK_048-2b>¶
民逹諱恱姓林氏温瑞安㠶逰人祖考諱伯英考諱植妣孫¶
氏娶程氏享年七十卒於淳熈十年六月癸夘男三人開聞¶
誾女適章紱孫男女八人聞早卒程氏亦先十有四年卒初¶
民逹&KR0089;程氏于&KR0001;居里之椒原已而遷茶原遷&KR0089;之十有九¶
日而民逹卒開以其年十有一月丁酉合竁于茶原而来乞¶
銘銘曰民逹善治生嘗為余言少遭父喪一日傭者數十軰¶
立門請&KR0001;使乆不&KR0014;遣吾内慚於是夜為條䖏而旦授之日¶
力半而功倍以故益矝&KR0108;志亦浸長盖民逹治生以恵為取¶
以華為儉以善忍為断童僕鷄犬飬之各得其欲&KR0035;木&KR0188;蓏¶
藝之各遂其冝亭榭門巷藩溷井堰治之皆中䋲墨也予鄉¶
之言生理者歸焉嗚呼士習為浮辭以干有司之試苟中其¶
度即得為官人予之州縣&KR0186;不理吏卒搶攘莫&KR0014;整齊向使¶
不限科目以&KR0014;見推擇如民逹者陳力於世&KR0154;可少㢤民逹¶
<pb:KR4d0233_SBCK_048-3a>¶
余里中人也計天下之大不但如民逹者何限然而世常有¶
乏使之患余&KR0001;以惑也州城之南距瑞安為路七十里土石¶
墊䧟行者病溺更太守數人欲繕宅之重其役不敢起民逹¶
&KR0099;然夷十里&KR0001;以為式庶㡬當官者見知有氣力(者/相)随和以¶
自托不朽而亦弗就余讀太史公書至閭里布衣之士有節可¶
以見世而不遇者皆録勿遺故余之銘民逹者如是云¶
　　　何君墓鋕銘¶
&KR0004;東莱呂伯恭以經學教授天下之士靡然從之而其&KR0001;居¶
鄉諸生&KR0014;自表見者為多吾宗同甫又嗣興之繇是東陽學¶
者視它郡盛矣有何生造者與其族師&KR0003;一日以謁至余望¶
見生容止恂恂其東陽學者耶與之語出同　甫&KR0001;遺書果¶
道生之父善教子逮學於伯恭甚乆造適遇述則皆從邵康¶
佀之學佀之之學盖亦本吕氏書又言逮至今&KR0014;卒乃父教¶
<pb:KR4d0233_SBCK_048-3b>¶
事諸咸(受/其)兄教令為學不&KR0520;如父在時古者重師友不以其¶
&KR0028;繫風俗如此哉生以&KR0005;祔其母杜氏夫人於父之墓既得¶
銘於同甫而以追銘其父来請余余雅不善為銘且杜氏之¶
銘併著夫君行&KR0105;甚羙雖欲銘之必亡以出同甫之意外然¶
既喜得生又聞知其鄉學&KR0001;從来於吾心有感也而次之君¶
諱松字堅才曽大父滂大父粹中父汝&KR0014;何氏来徙婺之金¶
華盖不知若干世而家東陽者於君四世矣以善輯柔其鄉¶
大姓積貲至鉅萬享年四十八於淳熈辛丑八月壬申卒越¶
二年得癸卯十月巳未&KR0089;於縣松山鄉寳山原五子女四人¶
壻郭江鞏嶸餘未行孫三人娶杜氏後君六年卒於是祔以¶
君才力曽不得嘗試於世其平生不可得詳也余聞志莫難¶
行於家名莫難著扵鄉如君之内事治與學士大夫無異不¶
但整齊之詩書之習藹然其方興也斯不謂行於家乎入其¶
<pb:KR4d0233_SBCK_048-4a>¶
國欲知其人顧衆&KR0001;尊信者與否何如爾同甫數数為余言¶
冝銘斯不謂著於鄉乎以此可以觀考其餘矣銘曰¶
相爾同穴有羙不亡以余銘君豈亦可長¶
　　　朱公向壙誌¶
&KR0004;平陽之俗以速&KR0089;為不壞而其流入於隂陽家之&KR0003;與治¶
賔客之事俗成則聞見熟聞見熟則異焉者乃反以為恠故¶
雖知名之士不&KR0014;免也隂陽之&KR0003;余不知起何時而知其不¶
出於三代也王季之&KR0089;也水齧其墓見前朝而後改&KR0089;重動¶
危其親也如此由今隂陽家言之不祥莫大焉而王季子孫¶
皆聖人也子孫聖與愚隂陽家固不論然造周数百年其不¶
得為不祥也甚著若必曰改&KR0089;而後有此則文武之生乆矣¶
其造周不待改&KR0089;也又甚著且三聖人者不知水齧墓之為¶
不祥而不速改是不智也知其為不祥必見前朝而後改是¶
<pb:KR4d0233_SBCK_048-4b>¶
不仁也聖人慮不及此焉而今日者曰吾慮過聖人是果足¶
信歟然而舉世惑之何也彼委巷之民怵於其言者妄以其¶
親徼利然也學士大夫豈忍以其親為利而惑焉者又何也¶
吾友朱黼使来告&KR0089;曰某先君子以&KR0173;興元年某月日卒祖¶
妣以乾道二年某月日卒而二伯母伯兄若弟卒亦若干年¶
矣今為淳熈十有一年某始克以十有二月庚申&KR0089;祖妣于¶
邑施巖之西原以先君子祔去墓百歩得中嶼又以&KR0089;諸母¶
兄弟九四柩黼也大懼不克如礼經惟先生寵識銘之以免¶
於罪又曰先考病且革有以上世墓不利請遷者先君泣禁¶
之曰&KR0064;吾親之骨於地上而苟得活吾弗如死也又曰王母¶
之治命曰而父生&KR0014;飬死不可去吾側他日&KR0089;我必以而父¶
祔黼之言云爾誠如黼言其王母以祔&KR0089;為是苟祔&KR0089;雖死¶
樂也其父以遷&KR0089;為非是茍遷&KR0089;雖生不楽則朱氏盖聞禮¶
<pb:KR4d0233_SBCK_048-5a>¶
者也不惑於隂陽之&KR0003;者也黼誦斯言也以爲稱首乞銘若¶
是而猶緩&KR0089;余故曰俗成則知名之士不&KR0014;免也余爲斯文¶
既以慰觧黼之悲因以&KR0134;人子也朱氏世家平陽杉橋里黼¶
祖母姓章氏享年七十八太學生陞之女父諱某字公向享¶
年四十四娶楊氏子男二人黻早卒四柩之&KR0001;謂弟也女四¶
人適某人某人一爲浮屠公向&KR0014;教黼章氏&KR0014;成公向志楊¶
氏又世守之黼故得爲知名士云¶
　　　胡彦功墓誌銘¶
余讀陳亮同父&KR0001;銘胡公濟之墓&KR0099;嘆天下之才有不能以¶
文自進而老於閭里盖終篇三致意焉今見属汪萬頃爲其¶
子彦功行状又亟稱其爲人同父閱士多顧少許可者而萬¶
頃雅號長者不侵爲語言二君於胡氏父子如此有以也夫¶
胡氏之世昌也胡氏家貲鉅萬中間少寛弛米塩靡宻愆其¶
<pb:KR4d0233_SBCK_048-5b>¶
故常家事㡬&KR0440;而公濟且老矣彦功&KR0108;曰不可以當吾世害¶
其家以戚吾親也迺一切屏故好背華歸朴向之園池亭榭¶
變而爲枽稼之區向之賔客姻舊謝去而身與&KR0032;農同淡苦¶
也如是数&KR0010;其冨如&KR0004;而彦功亦年巳五十於是更治亭園¶
延致賔舊以奉其親觴豆爲樂復如&KR0004;於公濟之卒又求同¶
父之文刻之墓上歸善於其父人常言&KR0440;興有命自一飯不¶
可以智得少有變衰之漸則偷怠不復自強以至於亡亦異¶
於胡氏父子矣彦功諱某起居造次如學者且死爲遺戒事¶
事詳整欲以七日&KR0089;飯僧若道士必以鄉父老與僮僕之曽服¶
勤者相半盖不惑於日者釋老家之&KR0003;得年六十四娶黄氏¶
章氏皆早卒子男四人廷芳廷　廷　廷芳女適新岳州録¶
事叅軍梁竦前監筠州酒陳兖&KR0005;仕&KR0048;曺致中黄公黼孫男¶
女二十有四人曽孫三人萬頃之状云爾其世敘鄉里具同¶
<pb:KR4d0233_SBCK_048-6a>¶
父之識廷芳以状識来乞銘余喜次二文之後為之書曰余¶
聞東陽劇難治而巨室為甚頃過其縣&KR0001;次&KR0213;見其人徃徃¶
敦朴敬客而崇師友今得胡氏事嗣興其家一以農圃為本¶
自世&KR0001;謂兼并機變之巧者秋毫不肯也則其風&KR0095;固厚與¶
&KR0001;聞反謬而為吏者&KR0124;以擊強為&KR0014;孰與訪求如胡氏者旌¶
異之使他族知&KR0134;乎余為斯文以告来者因以為銘云¶
　　　承事郎徐公墓誌銘¶
公諱迪哲字某姓徐氏世温之平陽人子&KR0105;吾友也乾道八¶
年吾友之同第進士者獨余不幸蚤&KR0012;不逮事父母而諸君¶
之親尚多無恙里中人往往以為賀未㡬連哭吊三四人至¶
是又哭公焉方&KR0004;第時三四人者或在甲科或為禮部第一¶
人里中之致賀者謂君旦夕䆠逹其及親冝如何而其親亦¶
自喜幸甚今十三年矣皆為吏州縣&KR0124;不滿&KR0010;以憂去&KR0105;立¶
<pb:KR4d0233_SBCK_048-6b>¶
朝稍乆以太常丞遇大饗明堂天子加恩群臣授公京官而¶
亦命下之逾月以卒嗟乎士䆠逹不逹何足道哉而患故交¶
徧至此余故於銘公悲以感也公慈恵篤厚不縁餙辭終其¶
身於人怡怡其子弟厮&KR0229;無不意滿而&KR0105;復以經明行修善¶
與人交聞於當世盖州閭長老嘗識公者見&KR0105;即喜以為佀¶
公天下之士識&KR0105;者或見公又喜佀&KR0105;也&KR0105;年且四十未有¶
子公念不釋已而婦娠又念萬一幸得孫而客都下保飬乳¶
母未必善視児也即挈其婦還鄉得孫而公病矣&KR0105;倉皇告¶
歸後盖棺之日始至公曰苟&KR0105;有子雖不在吾左右甚樂&KR0105;¶
曰苟知公不死於其手雖卿相不願也大父某父某娶某氏¶
年若干卒於淳熈十年某月以明年二月某日&KR0089;瑞安来暮¶
郷明教院之後山長子之仁蚤卒於是祔銘曰¶
夫完而固深坎而厚封樹者是誰之墓歟其子徐子之父歟¶
<pb:KR4d0233_SBCK_048-7a>¶
惟其孝慈足以有此萬有千載誰非人子¶
　　　新歸墓表¶
新歸墓表者為林氏作也&KR0004;唐奥先生林介夫&KR0089;其考妣於¶
新歸唐嶼而廬於旁唐奥在瑞安縣治之北二十里新歸在¶
唐奥西三里繇先生而下再世&KR0089;梓奥其孫諱松孫始祔唐¶
奥之墓東百歩曽孫諱仲損又祔墓西一里&KR0001;凢&KR0025;先生考¶
妣&KR0089;新歸者三世於是玄孫幬載將奉其母柩合焉余乃為¶
之表吾鄉去京師逺自爲呉越而士未有聞者熈寜元豐之¶
間宋興且百年介夫以明經篤行著稱當世以趙清獻公與¶
其子㞦景仁&KR0001;遺詩次其&KR0010;月則先生名動京師矣自部使¶
者郡守丞徃徃造其廬問起居况何如肯仕否耶先生方婆¶
娑泉石之間作萱堂以飬母未暇出也客至厈床瓦豆具酒¶
蔌以延之請與出逰則佳山水無不至者而特罕趨郡是時¶
<pb:KR4d0233_SBCK_048-7b>¶
三經新義行天下學者非王氏不道春秋且&KR0440;弗講先生少¶
從管師常學師常與孫覺莘老爲經杜者也先生故不為新¶
學以其&KR0003;&KR0060;教授郷諸生龔原深之嘗以易學行世比見先¶
生乃矍然顧恨識春秋之晚也於是永嘉之學不專趋王氏¶
其後春秋既為世禁先生竟不復仕而周公恭叔劉公元承¶
元禮兄弟許公少伊相&KR0071;起益務古學名聲益盛而先生居¶
然為丈人行恭&KR0361;之銘沈子正也曰河南程正叔關中吕與¶
&KR0361;與介夫同爲世宗師少伊亦云爾且曰非詩書勿談非孔¶
孟勿為者以二公&KR0001;同尊誦如此然而海内之士知有程吕¶
而先生獨教行於其鄉人以其&KR0001;居里稱之不敢以姓字他¶
無&KR0001;㮣見焉豈非其居&KR0020;使然歟要之永嘉之師友淵源不¶
曰先生之力哉先生諱石卒於建中靖囯元年考諱定妣戴¶
氏三子諱晞顔字㡬老晞孟字醇老晞韓蚤卒㡬老醇老皆¶
<pb:KR4d0233_SBCK_048-8a>¶
㳺京師從龔氏學亦不得夀家無壮子弟失其行事醇老一¶
子曰松孫字喬年者最知名喬年少&KR0012;母曺氏改適城南張¶
公子充嘗舉八行爲國子學録&KR0001;謂草堂先生也生張孝愷¶
字思豫二子長甚相懽其尚氣節&KR0109;度易直與人傾盡儀容¶
修整又甚相佀然皆事母孝喬年曰吾母也吾弟盍從以如¶
我思豫曰吾母也吾兄盍從以歸我率不十日半月必相往¶
還盖二人者在母旁傴僂怡怡唯謹退而論經史或世務即¶
不相&KR0145;下語聲驚四鄰喬年有詩易學晚而好尚書其爲文¶
雅潔而善道實事最厚陳公少南子&KR0025;之㳺女以嫁其友張¶
仲謹喬年雅不樂舉進士少南先逹復以說春秋觸忌諱流¶
落嶺表以死喬年遂與沈東羙謝叔望諸君修先生故事保¶
丘墓善風俗自號兊光居士然至感㥽爲詩每一篇必曰憂¶
邉云云紹興之季後進多䆠逹及言髙尚有舊&KR0046;典刑但曰¶
<pb:KR4d0233_SBCK_048-8b>¶
喬年其&KR0001;藴抱人未必盡知之也娶葉氏謝氏皆逮事曺夫¶
人喬年以乾道四年十有一月戊辰卒享年七十四葉氏先¶
四十三年而卒謝氏後十五年而卒各一子其一人葉氏出¶
者是爲仲損字炳之余及識其人恂恂而有守&KR0014;世其家者¶
也娶東羙之子夫婦自以家法相賔友人之見炳之者則曰¶
是佀喬年見沈夫人者則曰是佀東羙也其親戚相馴染率¶
恩勤佀兩家吾里中人時節相問饋不絶有吊慶事父兄子¶
弟皆至忻戚盡其情者必两家也喬年以事出母空窮不恤¶
炳之與婦沈服勤米塩以盡歳晚之&KR0794;&KR0004;萱堂成士大夫多¶
樂道之者至炳之祖子孫事其親如一人謂之萱堂林家云¶
炳之以乾道七年三月癸夘卒年四十有九沈氏以淳熈十¶
二年十有一月戊寅卒年六十有四三子幬載&KR0166;&KR0166;早卒一¶
女適新福州古田縣主薄徐宏其一人謝氏出今仲愚也二¶
<pb:KR4d0233_SBCK_048-9a>¶
子昕充盖新歸墓先生之卜塟其父也以嘉祐母以元符相¶
距四十年後七十有一年為乾道四年十有一月甲申而喬¶
年祔又五年為乾道八年十有二月丁酉而炳之祔又十有¶
二年為淳熈十年十有一月乙酉而謝氏合于喬年之穴又¶
四年為淳熈十有三年四月癸酉而沈氏合于炳之之穴凢¶
一百二十有九年之間三兆六柩而㡬老之子諱夀孫字推¶
仁孫興祖字慶之醇老少子諱時可字叔遇孫諱誠之皆以¶
序從塟墓下而不得其行事故不著餘則祔梓奥¶
陳　某　曰元符至今百年間天下亦多故矣自公侯將五¶
世希不失者有以布衣而燕及其後載也從余學又以文行¶
見推扵其友人以為林氏必大也嗚呼以&KR0020;利者如彼以德¶
者如此哉¶
<pb:KR4d0233_SBCK_048-9b>¶
止齋先生文集卷之四十八¶
