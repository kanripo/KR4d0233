# -*- mode: mandoku-view -*-
#+TITLE: 止齋集
#+DATE: 2015-09-23 10:23:02
#+PROPERTY: JUAN 48


　　誌銘¶
　　　劉端木墓誌銘¶
端木温永嘉人姓劉氏諱春以待台州教授闕卒於家
大父¶機父立已戴氏出也端木性冲約事後母孝與兄
弟無違於¶朋友親故用其情然所藴抱貴不為人知貌
言恂恂若庸人¶然見之者以為亡異也其試禮部余嘗
<pb:KR4d0233_WYG_048-1b>
問所為文何如但謝¶不能已而擢進士丙科復謝是適
然耳他日過括蒼端木為¶其州户掾問政何如亦謝如
初比謁其守與郡之善士亟稱¶端木綜理之才所關白
感風凡在官無及之者余與端木同¶入太學同為乾道
八年進士議論往復最宻至相好也自其¶文辭政事不
欲使余知之况他人乎顧端木亡矣意所欲施¶為雖余
未得盡知之也世多言古今人不同以余觀端木與<md:KR4d0233_SBCK_048-1b>¶書
傳間所載深厚有徳之士異耶同耶端木為吏三年守
<pb:KR4d0233_WYG_048-2a>
䝉¶其力然往往欲挑動之使自有言然後薦舉之近制
選人滿¶嵗無舉主且再試端木即怡然將詣吏部而竟
不言比其視¶古人特未知孰難也斯人也而在髙位則
士或知耻矣少得¶疾良已比罷司戸時疾復作明年淳
熙七年閏三月某日卒¶年四十五又明年六月某日後
母吳氏夫人卒初娶朱氏某¶州司理叅軍某之女逾年
卒再娶宋氏故御史臺主簿敦書¶之女生一子小趙抱
而養之於其父黨今幾嵗十年閏十有¶一月某日宋與
<pb:KR4d0233_WYG_048-2b>
其伯氏奉吴夫人與端木之柩將祔於屋前¶山之祖壠
卜人曰未吉遂殯焉宋氏之弟昌國主簿某能左¶右其
女兄於是殯又能前事請余而為之銘銘曰¶
有相其孤系豈不昌有刻其墓名豈不長位若年耶誰
尸此¶者天耶<md:KR4d0233_SBCK_048-2a>¶　　　陳子益母夫人墓銘¶
陳子端已自平陽將父天錫之命來再拜乞銘其母林
氏余¶方銘亡友劉端木未暇也廼即館中越五六日請
<pb:KR4d0233_WYG_048-3a>
不已頃嘗¶過陳子之家見其父子兄弟少長坐立進退
秩秩然無疾呼¶暴語無弗友之色於是端已請辭曰母
氏歸為冢婦逮事曽¶祖姑奉諸祖母以同居祖行無在
者又奉吾父與世父母同¶居凡五十年矣一佀先生鄉
所見然敢以是為銘首余曰吾¶得銘而母也婦徳莫如
睦睦莫如能長久而母處三世之族¶且六十有四年而
家人無改於其舊合二難矣德如是人謂¶之何銘如是
人謂之何陳子再拜謝幸甚其𦵏日淳熙十年¶閏月某
<pb:KR4d0233_WYG_048-3b>
日其地所居萬全鄉管奥之葉原其壻朱次宣子明¶畏
端已彪也端已從余學彪為比邱¶
　　　林民達墓銘<md:KR4d0233_SBCK_048-2b>¶民達諱悦姓林氏温瑞安帆遊人祖考諱伯英考諱植
妣孫¶氏娶程氏享年七十卒於淳熙十年六月癸卯男
三人開聞¶誾女適章紱孫男女八人聞早卒程氏亦先
十有四年卒初¶民達𦵏程氏於所居里之椒原已而遷
茶原遷𦵏之十有九¶日而民達卒開以其年十有一月
<pb:KR4d0233_WYG_048-4a>
丁酉合竁於茶原而來乞¶銘銘曰民達善治生嘗為余
言少遭父喪一日傭者數十軰¶立門請所使久不能遣
吾内慚於是夜為條處而旦授之日¶力半而功倍以故
益矜奮志亦浸長盖民達治生以惠為取¶以華為儉以
善忍為斷童僕鷄犬養之各得其欲樹木蔬蓏¶藝之各
遂其宜亭榭門巷藩溷井堰治之皆中繩墨也予鄉¶之
言生理者歸焉嗚呼士習為浮辭以干有司之試茍中
其¶度即得為官人予之州縣輒不理吏卒搶攘莫能整
<pb:KR4d0233_WYG_048-4b>
齊向使¶不限科目以能見推擇如民達者陳力於世曷
可少哉民達<md:KR4d0233_SBCK_048-3a>¶余里中人也計天下之大不但如民達者
何限然而世常有¶乏使之患余所以惑也州城之南距
瑞安為路七十里土石¶墊陷行者病溺更太守數人欲
繕宅之重其役不敢起民達¶慨然夷十里所以為式庶
幾當官者見知有氣力者相随和以¶自托不朽而亦弗
就余讀太史公書至閭里布衣之士有節可¶以見世而
不遇者皆録勿遺故余之銘民達者如是云
<pb:KR4d0233_WYG_048-5a>
　　　何君墓誌銘¶
初東萊吕伯恭以經學教授天下之士靡然從之而其
所居¶鄉諸生能自表見者為多吾宗同甫又嗣興之繇
是東陽學¶者視他郡盛矣有何生造者與其族師說一
日以謁至余望¶見生容止恂恂其東陽學者耶與之語
出同甫所遺書果¶道生之父善教子逮事於伯恭甚久
造適遇述則皆從邵康¶佀之學佀之之學盖亦本吕氏
書又言逮至今能卒乃父教<md:KR4d0233_SBCK_048-3b>¶事諸咸受其兄教令為學
<pb:KR4d0233_WYG_048-5b>
不懈如父在時古者重師友不以其¶關繫風俗如此哉
生以將祔其母杜氏夫人於父之墓既得¶銘於同甫而
以追銘其父來請余余雅不善為銘且杜氏之¶銘併著
夫君行誼甚美雖欲銘之必亡以出同甫之意外然¶既
喜得生又聞知其鄉學所從來於吾心有感也而次之
君¶諱松字堅才曽大父滂大父粹中父汝能何氏來徙
婺之金¶華盖不知若干世而家東陽者於君四世矣以
善輯柔其鄉¶大姓積貲至鉅萬享年四十八於淳熙辛
<pb:KR4d0233_WYG_048-6a>
丑八月壬申卒越¶二年得癸卯十月己未𦵏於縣松山
鄉寳山原五子女四人¶壻郭江鞏嶸餘未行孫三人娶
杜氏後君六年卒於是祔以¶君才力曽不得嘗試於世
其平生不可得詳也余聞志莫難¶行於家名莫難著於
鄉如君之内事治與學士大夫無異不¶但整齊之詩書
之習藹然其方興也斯不謂行於家乎入其<md:KR4d0233_SBCK_048-4a>¶國欲知其
人顧衆所尊信者與否何如爾同甫數數為余言¶宜銘
斯不謂著於鄉乎以此可以觀考其餘矣銘曰
<pb:KR4d0233_WYG_048-6b>
相爾同穴有美不亡以余銘君豈亦可長¶
　　　朱公向壙誌¶
初平陽之俗以速𦵏為不壊而其流入於隂陽家之說
與治¶賔客之事俗成則聞見熟聞見熟則異焉者乃反
以為怪故¶雖知名之士不能免也隂陽之說余不知起
何時而知其不¶出於三代也王季之𦵏也水齧其墓見
前和而後改𦵏重動¶危其親也如此由今隂陽家言之
不祥莫大焉而王季子孫¶皆聖人也子孫聖與愚隂陽
<pb:KR4d0233_WYG_048-7a>
家固不論然造周數百年其不¶得為不祥也甚著若必
曰改𦵏而後有此則文武之生久矣¶其造周不待改𦵏
也又甚著且三聖人者不知水齧墓之為¶不祥而不速
改是不智也知其為不祥必見前和而後改是<md:KR4d0233_SBCK_048-4b>¶不仁也
聖人慮不及此焉而今日者曰吾慮過聖人是果足¶信
歟然而舉世惑之何也彼委巷之民怵於其言者妄以
其¶親徼利然也學士大夫豈忍以其親為利而惑焉者
又何也¶吾友朱黼使來告𦵏曰某先君子以隆興元年
<pb:KR4d0233_WYG_048-7b>
某月日卒祖¶妣以乾道二年某月日卒而二伯母伯兄
若弟卒亦若干年¶矣今為淳熙十有一年某始克以十
有二月庚申𦵏祖妣於¶邑施巖之西原以先君子祔去
墓百歩得中嶼又以𦵏諸母¶兄弟凡四柩黼也大懼不
克如禮經惟先生寵識銘之以免¶於罪又曰先考病且
革有以上世墓不利請遷者先君泣禁¶之曰暴吾親之
骨於地上而茍得活吾弗如死也又曰王母¶之治命曰
而父生能養死不可去吾側他日𦵏我必以而父¶祔黼
<pb:KR4d0233_WYG_048-8a>
之言云爾誠如黼言其王母以祔𦵏為是茍祔𦵏雖死¶
樂也其父以遷𦵏為非是茍遷𦵏雖生不樂則朱氏盖
聞禮<md:KR4d0233_SBCK_048-5a>¶者也不惑於隂陽之說者也黼誦斯言也以為稱
首乞銘若¶是而猶緩𦵏余故曰俗成則知名之士不能
免也余為斯文¶既以慰解黼之悲因以勸人子也朱氏
世家平陽杉橋里黼¶祖母姓章氏享年七十八太學生
陞之女父諱某字公向享¶年四十四娶楊氏子男二人
黻早卒四柩之所謂弟也女四¶人適某人某人一為浮
<pb:KR4d0233_WYG_048-8b>
屠公向能教黼章氏能成公向志楊¶氏又世守之黼故
得為知名士云¶
　　　胡彦功墓誌銘¶
余讀陳亮同父所銘胡公濟之墓慨歎天下之才有不
能以¶文自進而老於閭里盖終篇三致意焉今見屬汪
萬頃為其¶子彦功行狀又亟稱其為人同父閱士多顧
少許可者而萬¶頃雅號長者不侵為語言二君於胡氏
父子如此有以也夫¶胡氏之世昌也胡氏家貲鉅萬中
<pb:KR4d0233_WYG_048-9a>
間少寛弛米塩靡宻愆其<md:KR4d0233_SBCK_048-5b>¶故常家事幾廢而公濟且老
矣彦功奮曰不可以當吾世害¶其家以戚吾親也廼一
切屏故好背華歸朴向之園池亭榭¶變而為桑稼之區
向之賔客姻舊謝去而身與𨽻農同淡苦¶也如是數嵗
其富如初而彦功亦年巳五十於是更治亭園¶延致賔
舊以奉其親觴豆為樂復如初於公濟之卒又求同¶父
之文刻之墓上歸善於其父人常言廢興有命自一飯
不¶可以智得少有變衰之漸則偷怠不復自强以至於
<pb:KR4d0233_WYG_048-9b>
亡亦異¶於胡氏父子矣彦功諱某起居造次如學者且
死為遺戒事¶事詳整欲以七日𦵏飯僧若道士必以鄉
父老與童僕之曽服¶勤者相半盖不惑於日者釋老家
之說得年六十四娶黄氏¶章氏皆早卒子男四人廷芳
廷(闕/)廷(闕/)廷芳女適新岳州錄¶事㕘軍梁竦前監筠州
酒陳兖將仕郎曹致中黄公黼孫男¶女二十有四人曽
孫三人萬頃之狀云爾其世叙鄉里具同<md:KR4d0233_SBCK_048-6a>¶父之識廷芳
以狀識來乞銘余喜次二文之後為之書曰余¶聞東陽
<pb:KR4d0233_WYG_048-10a>
劇難治而巨室為甚頃過其縣所次舎見其人往往¶敦
朴敬客而崇師友今得胡氏事嗣興其家一以農圃為
本¶自世所謂兼并機變之巧者秋毫不肯也則其風土
固厚與¶所聞反謬而為吏者類以擊强為能孰與訪求
如胡氏者旌¶異之使他族知勸乎余為斯文以告來者
因以為銘云¶
　　　承事郎徐公墓誌銘¶
公諱廸哲字某姓徐氏世温之平陽人子誼吾友也乾
<pb:KR4d0233_WYG_048-10b>
道八¶年吾友之同第進士者獨余不幸蚤孤不逮事父
母而諸君¶之親尚多無恙里中人往往以為賀未幾連
哭弔三四人至¶是又哭公焉方初第時三四人者或在
甲科或為禮部第一¶人里中之致賀者謂君旦夕宦達
其及親宜如何而其親亦¶自喜幸甚今十三年矣皆為
吏州縣類不滿嵗以憂去誼立<md:KR4d0233_SBCK_048-6b>¶朝稍久以太常丞遇大
饗明堂天子加恩群臣授公京官而¶亦命下之逾月以
卒嗟乎士宦達不達何足道哉而患故交¶徧至此余故
<pb:KR4d0233_WYG_048-11a>
於銘公悲以感也公慈惠篤厚不縁飾辭終其¶身於人
怡怡其子弟厮役無不意滿而誼復以經明行修善¶與
人交聞於當世盖州閭長老嘗識公者見誼即喜以為
佀¶公天下之士識誼者或見公又喜佀誼也誼年且四
十未有¶子公念不釋已而婦娠又念萬一幸得孫而客
都下保養乳¶母未必善視兒也即挈其婦還鄉得孫而
公病矣誼倉皇告¶歸後盖棺之日始至公曰茍誼有子
雖不在吾左右甚樂誼¶曰茍知公不死於其手雖卿相
<pb:KR4d0233_WYG_048-11b>
不願也大父某父某娶某氏¶年若干卒於淳熙十年某
月以明年二月某日𦵏瑞安來暮¶鄉明教院之後山長
子之仁蚤卒於是祔銘曰¶
夫完而固深坎而厚封樹者是誰之墓歟其子徐子之
父歟<md:KR4d0233_SBCK_048-7a>¶惟其孝慈足以有此萬有千載誰非人子¶
　　　新歸墓表¶
新歸墓表者為林氏作也初唐奥先生林介夫𦵏其考
妣於¶新歸唐嶼而廬於旁唐奥在瑞安縣治之北二十
<pb:KR4d0233_WYG_048-12a>
里新歸在¶唐奥西三里繇先生而下再世𦵏梓奥其孫
諱松孫始祔唐¶奥之墓東百歩曽孫諱仲損又祔墓西
一里所凡從先生考¶妣𦵏新歸者三世於是元孫幬載
將奉其母柩合焉余乃為¶之表吾鄉去京師逺自為吳
越而士未有聞者熙寧元豐之¶間宋興且百年介夫以
明經篤行著稱當世以趙清獻公與¶其子㞦景仁所遺
詩次其嵗月則先生名動京師矣自部使¶者郡守丞往
徃造其廬問起居况何如肯仕否耶先生方婆¶娑泉石
<pb:KR4d0233_WYG_048-12b>
之間作萱堂以養母未暇出也客至厈床瓦豆具酒¶䔩
以延之請與出遊則佳山水無不至者而特罕趨郡是
時<md:KR4d0233_SBCK_048-7b>¶三經新義行天下學者非王氏不道春秋且廢弗講
先生少¶從管師常學師常與孫覺莘老為經社者也先
生故不為新¶學以其說竊教授鄉諸生龔原深之嘗以
易學行世比見先¶生乃矍然顧恨識春秋之晚也於是
永嘉之學不專趨王氏¶其後春秋既為世禁先生竟不
復仕而周公恭叔劉公元承¶元禮兄弟許公少伊相繼
<pb:KR4d0233_WYG_048-13a>
起益務古學名聲益盛而先生居¶然為丈人行恭叔之
銘沈子正也曰河南程正叔關中吕與¶叔與介夫同為
世宗師少伊亦云爾且曰非詩書勿談非孔¶孟勿為者
以二公所同尊誦如此然而海内之士知有程吕¶而先
生獨教行於其鄉人以其所居里稱之不敢以姓字他¶
無所槩見焉豈非其居勢使然歟要之永嘉之師友淵
源不¶曰先生之力哉先生諱石卒於建中靖國元年考
諱定妣戴¶氏三子諱晞顔字幾老晞孟字醇老晞韓蚤
<pb:KR4d0233_WYG_048-13b>
卒幾老醇老皆<md:KR4d0233_SBCK_048-8a>¶游京師從龔氏學亦不得夀家無壯子
弟失其行事醇老一¶子曰松孫字喬年者最知名喬年
少孤母曹氏改適城南張¶公子充嘗舉八行為國子學
録所謂草堂先生也生張孝愷¶字思豫二子長甚相懽
其尚氣節襟度易直與人傾盡儀容¶修整又甚相佀然
皆事母孝喬年曰吾母也吾弟盍從以如¶我思豫曰吾
母也吾兄盍從以歸我率不十日半月必相往¶還盖二
人者在母旁傴僂怡怡唯謹退而論經史或世務即¶不
<pb:KR4d0233_WYG_048-14a>
相取下語聲驚四鄰喬年有詩易學晚而好尚書其為
文¶雅潔而善道實事最厚陳公少南子從之游女以嫁
其友張¶仲謹喬年雅不樂舉進士少南先達復以說春
秋觸忌諱流¶落嶺表以死喬年遂與沈東美謝叔望諸
君修先生故事保¶邱墓善風俗自號兊光居士然至感
憤為詩每一篇必曰憂¶邊云云紹興之季後進多宦達
及言髙尚有舊隠典刑但曰<md:KR4d0233_SBCK_048-8b>¶喬年其所藴抱人未必盡
知之也娶葉氏謝氏皆逮事曹夫¶人喬年以乾道四年
<pb:KR4d0233_WYG_048-14b>
十有一月戊辰卒享年七十四葉氏先¶四十三年而卒
謝氏後十五年而卒各一子其一人葉氏出¶者是為仲
損字炳之余及識其人恂恂而有守能世其家者¶也娶
東美之子夫婦自以家法相賔友人之見炳之者則曰¶
是佀喬年見沈夫人者則曰是佀東美也其親戚相馴
染率¶恩勤佀兩家吾里中人時節相問饋不絶有弔慶
事父兄子¶弟皆至忻戚盡其情者必兩家也喬年以事
出母空窮不恤¶炳之與婦沈服勤米塩以盡嵗晚之懽
<pb:KR4d0233_WYG_048-15a>
初萱堂成士大夫多¶樂道之者至炳之祖子孫事其親
如一人謂之萱堂林家云¶炳之以乾道七年三月癸卯
卒年四十有九沈氏以淳熙十¶二年十有一月戊寅卒
年六十有四三子幬載鼎鼎早卒一¶女適新福州古田
縣主簿徐宏其一人謝氏出今仲愚也二<md:KR4d0233_SBCK_048-9a>¶子昕充盖新
歸墓先生之卜𦵏其父也以嘉祐母以元符相¶距四十
年後七十有一年為乾道四年十有一月甲申而喬¶年
祔又五年為乾道八年十有二月丁酉而炳之祔又十
<pb:KR4d0233_WYG_048-15b>
有¶二年為淳熙十年十有一月乙酉而謝氏合於喬年
之穴又¶四年為淳熙十有三年四月癸酉而沈氏合於
炳之之穴凡¶一百二十有九年之間三兆六柩而幾老
之子諱夀孫字稚¶仁孫興祖字慶之醇老少子諱時可
字叔遇孫諱誠之皆以¶序從𦵏墓下而不得其行事故
不著餘則祔梓奥¶
陳某曰元符至今百年間天下亦多故矣自公侯將五¶
世希不失者有以布衣而燕及其後載也從余學又以
<pb:KR4d0233_WYG_048-16a>
文行¶見推於其友人以為林氏必大也嗚呼以勢利者
如彼以徳¶者如此哉<md:KR4d0233_SBCK_048-9b>¶　
　
　
　
　
　
<pb:KR4d0233_WYG_048-16b>
　
　
　
　
　
　
　
　止齋集卷四十八¶
<md:KR4d0233_SBCK_049-1a>¶
<pb:KR4d0233_WYG_049-1a>
欽定四庫全書
　止齋集卷四十九¶　　　　宋　陳傅良　撰
