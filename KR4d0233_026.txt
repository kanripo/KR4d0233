# -*- mode: mandoku-view -*-
#+TITLE: 止齋集
#+DATE: 2015-09-23 10:23:01
#+PROPERTY: JUAN 26


　　奏狀劄子¶
　　　辭免再除起居郎狀¶
温州遞舖傳送到尚書省劄子一道七月八日三省同
奉¶聖㫖陳傅良依舊除起居郎兼權中書舎人令疾速
前來供職¶臣不勝螻蟻之誠仰干宸聽恭惟陛下因天
人之心應帝¶王之運屬壽皇之喪紀以聖父之倦勤禀
<pb:KR4d0233_WYG_026-1b>
命慈闈嗣服大¶寶雖舜察人倫武王逹孝孔子聖之時
春秋變之正無以過¶此宗祀幸甚天下幸甚臣偶縁末
學嘗備勸誦潛飛之際攀¶附何榮而首被明綸趣還舊
著維新之命獨先衆人豈臣區¶區所敢當此況臣立朝
屢年曽乏涓埃之補幸䝉上皇矜¶憐齒髪將近朝露放
還田里俾全晚節而陛下顧以簪履¶之舊尚欲使令此
臣所以踧踖不遑須至控免伏望<md:KR4d0233_SBCK_026-1b>¶陛下察臣平昔素非
矯飾念臣衰遲已是頺惰特收誤恩以¶示初政臣不勝
<pb:KR4d0233_WYG_026-2a>
祈天望聖激切屏營之至¶
　　　辭免中書舎人狀¶
准温州逓到尚書省劄子一道七月十三日三省同奉¶
聖㫖陳傅良除中書舎人臣聞命震驚罔知所措臣竊
惟古者¶設詞令之官初意不過以人主勸懲罷行之政
既與二三大¶臣共决之矣至其播告發明寫之簡翰則
茍能言者皆可使¶奏伎於其間不必人主一一親也久
之而言益行官益重蓋¶命令之有不當於人心者輙得
<pb:KR4d0233_WYG_026-2b>
封還始與聞政矣至於本朝¶遂與諫官御史給事中三
數人者最用事如是其人少不稱¶職徃徃能為天下患
不但言語工不工也恭惟¶陛下龍飛急於審官方將博
求天下俊良而如是官者尤所¶當謹擇也如臣學術荒
落重以衰惰獨柰何先天下士玷此<md:KR4d0233_SBCK_026-2a>¶選也以為潛藩之
舊則示不廣以為攝官久則嘗不善於其¶職矣是皆不
可矧兹維新之命夷夏屬心不宜除授令人竊¶議臣所
以不憚煩瀆仰干天威伏惟思詞臣之重守家法之¶嚴
<pb:KR4d0233_WYG_026-3a>
而先衆俊謹新政特寝誤恩昭示中外不勝幸甚¶
　　　再辭免狀¶
右臣昨具奏辭免新除中書舎人恩命事今月初九日
准尚¶書省劄子七月二十八日三省同奉聖㫖不允者
恩深感¶極豈敢固辭伏縁臣昨來所奏文字意指姑為
陛下誦辭¶令之匪輕明舉措之當謹而未嘗及臣進退
之義是以天聴¶未回俞音不下須至煩瀆再輸懇悃臣
聞潛邸舊臣號為攀¶附其侍御使令之人耶則不過奉
<pb:KR4d0233_WYG_026-3b>
命承㫖故其人志在恩寵¶但以畏謹避權不預聞外事
為義其切磋講習之人耶則嘗¶敷陳治道啓廸心術矣
故其人志不在恩寵而以不徒空言<md:KR4d0233_SBCK_026-2b>¶欲見之行事為義
二者甚不同也臣愚不肖不謂遭際備數¶勸誦凡向者
反覆言之正有望於今日陛下誠尊所聞誠¶行所知以
此答天心以此裕民力則萬世之下臣與有榮耀¶焉即
雖不在左右死且不朽況陛下以睿哲之資日進不¶已
加以方今百官之富非特徃時二三僚佐之比如臣陳
<pb:KR4d0233_WYG_026-4a>
言¶不足施行陛下誠斷自今博求俊良與圗新政将所
聞益¶髙明所知益光大矣即臣雖不在左右亦死且不
朽茍惟不然¶皆恩寵爾况臣以休致之餘動關物議又
與見在職者事情¶不類所以不敢冒昧於一來也所有
省劄臣未敢祇受除已¶具申尚書省外謹録奏聞伏候
勅㫖¶
　　　辭免兼侍講狀¶
臣昨准尚書省劄子備奉聖㫖除中書舎人方具奏辭
<pb:KR4d0233_WYG_026-4b>
免¶次又准省劄八月六日奉聖㫖兼侍講臣正聽候前
件指<md:KR4d0233_SBCK_026-3a>¶揮故更不辭免兼職今臣已廹威命前來供職所
有兼侍講¶職事難以冒處須至懇祈冀回淵聽伏念臣
向事朱邸備數¶勸誦方當陛下潛龍勿用之初不過講
明為人臣為人子¶之道此則臣素所肄習者也夫惟素
所肄習尚堪勉强故閲¶嵗月幸無罪悔若夫路門經幄
事體絶異蓋非政事之臣而¶欲致其主於唐虞三代盛
帝顯王之業凡所敷陳必至徳要¶道急先之務一話一
<pb:KR4d0233_WYG_026-5a>
言稍有悟合則天下國家隂受其賜非¶徒指摘章句累
次篇帙而已也然則如臣豈足堪此且以孟¶子名世之
才猶自謂未學諸侯之禮房杜亦王佐也而不能¶奉禮
樂之對由此言之茍非所習雖聖賢不可以强如臣之¶
愚實非通識重以衰晚無温故知新之益今謂臣嘗為
儲君¶講矣當能為天子講臣誠不敢自信也臣不敢自
信而過使¶令之陛下眷舊之恩則厚而臣不知懼是但
貪寵也又况<md:KR4d0233_SBCK_026-3b>¶府僚限員固難博擇今陛下有百官之富
<pb:KR4d0233_WYG_026-5b>
賢俊林立欲求¶多聞豈無他士何乃眷簡獨私舊人所
有上件兼職欲望¶聖慈特加謹重改授在廷鴻博之士
庶有裨助伏候勅㫖(十月¶五日奉/聖㫖不允)¶
　　　辭免兼直學士院狀¶
准尚書省劄子奉聖㫖陳傅良兼直學士院臣聞命震
驚莫¶知所措伏念臣以平生辛苦之志非不欲以文字
得名以垂¶老攀附之榮非不欲以論思圗報既居西掖
又直北扉豈非¶臣之所甚願哉重念臣少多憂患早以
<pb:KR4d0233_WYG_026-6a>
衰疾蓋年未六十而¶齒牙脱落鬚髪皓然終日强餐不
能杯飯未昏就寝畏見燈¶火以此聰明銷退徃徃善忘
况自比年迭為二史脚力疲於¶久立心事困於直前常
恐一旦溘先朝露幸䝉上皇放還¶田里臣自謂得長徃
之期更生之幸矣陛下龍飛首加收<md:KR4d0233_SBCK_026-4a>¶召一月之間除目
三下臣伏自思念有君如此雖使髙人隠¶士影響昧昧
之人猶當興起奉令承教况臣嘗備官僚久¶辱使令最
䝉眷遇者乎黽勉此來實出感激然自再入修門¶故疾
<pb:KR4d0233_WYG_026-6b>
輙作謁告彌旬職事俱廢又適當郊霈之後覃轉封贈¶
數倍常時詞命填委㡬以百數日不暇給下筆甚慚故
臣區¶區方欲稍遲數月以承天意别求一官以便己私
不謂¶陛下驟寵異之使兼内制臣恐自此顛隮無日矣
何者精力¶不足則必有弛慢之患思慮不强則必有闕
誤之患假使隆¶寛不以為罪而書問之不酬請謁之不
報亦必有不理於口¶之患此臣之所甚懼於顛隮也茍
至於此豈是陛下全度¶之意臣愚欲望聖慈察臣悃愊
<pb:KR4d0233_WYG_026-7a>
實非飾偽曲垂淵聴將上¶件兼職特行寝免伏候勅㫖
(閏十月五日三省/同奉聖㫖不允)¶
　　　中書舎人供職後初對劄子<md:KR4d0233_SBCK_026-4b>¶臣聞人主有大舉動必有以新天下之耳目而大慰民
望恭¶惟陛下始自宅恤移御廣内此大舉動也正天下
顒顒望¶治之時伏想聖心先定将有仁聲徳意之事感
悦士夫兼被¶黎庶者矣臣不肖輙有管見一二仰裨聖
明惟陛下裁幸¶一乞三宫各置使領以盡孝養之道一
<pb:KR4d0233_WYG_026-7b>
乞降詔問民疾苦仍¶申儆見行賑濟州縣官吏諭以賞
罰一乞自宰臣以至侍従¶管軍次第宣引従容賜坐訪
以軍國機務以示責成之意一¶乞撫問㳂邉諸将并帥
臣仍量加賜賚一乞増置諫官一乞¶收拾恬退滯淹之
士一乞稍出内帑錢以助版曹經費少寛¶催理已上特
臣區區愚慮所及未足以廣宣主徳如䝉采納¶見之施
行則嗣此有樂告陛下以治安之䇿者矣臣不勝¶拳拳
取進止
<pb:KR4d0233_WYG_026-8a>
　　　第二<md:KR4d0233_SBCK_026-5a>¶臣聞今之獻計者類曰陛下宜以孝宗為法太上皇¶為
鑒臣竊以為是説也惟孝養三宫當如此耳而非通論
也¶何者孝宗盛徳大業不可勝紀固皆足法若夫上皇
徒以¶積憂成疾浸不視事不可以為宗廟社稷主而非
其治皆無¶足法者也陛下嗣守丕圗凡所施設誠参酌
兩朝之盛典¶擇其為天下後世便者兼行之則可謂集
大成矣臣淺陋不¶能盡識兩朝之意輙以管見條上一
<pb:KR4d0233_WYG_026-8b>
二恭惟孝宗鋭意恢¶復耻於茍安雖以徳壽在宥不敢
北伐而追懐陵廟閔念¶中原之志枕戈嘗膽日不遑暇
訓練儲峙常若臨敵此一可¶法也早朝晏罷寒暑不渝
引見臣工省閲章奏日了一日勿¶問休暇至於暮夜必
宣召入直官賜坐従容議論時事此二¶可法也留意人
才求之如弗及一語契合立致通顯所言不¶酬始督過
之取舎以公明白洞逹而無猜慮關防之意此三<md:KR4d0233_SBCK_026-5b>¶可法
也儉於用度一金不以濫予内帑之積累數鉅萬惟是
<pb:KR4d0233_WYG_026-9a>
賑荒右武無所愛惜蓋以天下之財為天下用而不用
諸已¶此四可法也監司帥守見辭之際各訪其處民間
利病有以¶便民為請隨即施行蠲除貸宥曽無留難未
嘗輙怒官吏獨¶以貪虐獲罪於民者必罰無赦此五可
法也臣以為孝宗¶之治可為法者非一而陛下宜法此
五者帝王之盛美也¶恭惟太上皇無事付之外庭采於
公論左右便嬖絶不預¶政不惟不聴其言又禁切之而
金繒酒食之賜則不吝嗇此¶一可法也八廂渥土之人
<pb:KR4d0233_WYG_026-9b>
置而不用未嘗以浮言危動羣臣¶此二可法也行都守
臣兩浙漕臣三總領所悉以士人為之¶不以交結不以
誕謾此三可法也管軍臣僚及沿邉帥守不¶以為御前
差遣皆従三省降詔除授此四可法也給舎封駁¶臺諫
論事雖累上迫終不以言為罪此五可法也臣嘗謂<md:KR4d0233_SBCK_026-6a>¶太
上皇之治可為法者非一而陛下宜法此五者亦帝王¶
之盛美也陛下誠上稽孝宗明斷總攬之政兼體上皇¶
隆寛不自用之意則天下可得而理矣臣所謂集大成
<pb:KR4d0233_WYG_026-10a>
者以¶此蓋奉偏而補其弊則能全兩朝之美矯枉而過
其直則反¶有一偏之患臣恐議者不察妄分取捨以惑
聖聰敢昧死一¶言唯赦其狂愚而采擇之則天下幸甚¶
　　　請對劄子¶
人主心術必有所尚何謂所尚先定其志而後力行之
者是¶也臣不暇逺引前古且以髙宗徳業為陛下誦之
方¶髙宗艱難百戰之初欲復大讎欲定中原欲還謁九
廟則其¶志尚在恢復及大母已歸徽廟之梓宫已還南
<pb:KR4d0233_WYG_026-10b>
北之勢已成¶髙宗之責少塞而天下亦倦於用兵矣則
其志尚在和好方¶志在恢復則用趙鼎用張浚自退朝
之後延見臣下省閲章<md:KR4d0233_SBCK_026-6b>¶奏㳺戲翰墨至於燕私皆恢復
之謀也及志在和好則用秦¶檜自退朝之後延見臣下
省閲章奏㳺戲翰墨至於燕私皆¶和好之事也髙宗所
以享國之久動無過舉者以有定尚¶不雜不怠而已雖
然此臣借以為喻之説而非勸陛下之¶説也今陛下春
秋鼎盛鋭意於學而又聖禀純素絶無嗜¶好臣竊以為
<pb:KR4d0233_WYG_026-11a>
陛下之心方如止水方如明鑑以此為堯舜¶以此為三
王無不可者臣獨未知陛下之心所尚者何事¶欲先定
者何志耳不尚一事則将並進人之言而無適從不¶先
定一志則将汎汎然日復一日而無用力之地且夫人
主¶天下之利勢也富貴尊榮之所自出也倘陛下将聴
並進¶之言而無適從汎汎然日復一日而無用力之地
臣恐有乘¶間而入陛下之心者矣陛下此心方如止水
方如明鑑可¶以為堯舜可以為三王或萬有一先入者
<pb:KR4d0233_WYG_026-11b>
得陛下之心而<md:KR4d0233_SBCK_026-7a>¶用之臣恐陛下聖明雖鋭意於學無他
嗜好而此心已有¶所偏尚也此臣私憂過計欲勸陛下
且以拯民窮為所尚¶此志先定則陛下始有用力之地
自退朝之後以此意引¶見臣下以此意省閲章奏至於
游戲翰墨至於燕私此憂此¶念造次不忘臣竊以為是
亦陛下養心之法不雜不怠充¶而大之堯舜三王之治
可由是而致也何者以拯民窮為所¶尚即是仁心仁心
即是堯舜三王之心孟子嘗言之臣嘗發¶明之陛下嘗
<pb:KR4d0233_WYG_026-12a>
深信之矣¶
　　　第二¶
臣竊謂今天下亦多故矣臣未暇縷數獨念民力之困
於此¶為極而莫與陛下救之者耳賢士大夫不為不多
曽莫與¶陛下救斯民者何也勢不行也何謂勢不行欲
救民窮必為¶帥為漕為總領而後可而三數官者雖賢
士大夫不樂為之<md:KR4d0233_SBCK_026-7b>¶故也既曰賢士大夫而不樂為帥漕
總領何也外權太輕雖¶欲有所設施而不得騁故也是
<pb:KR4d0233_WYG_026-12b>
故不為法令之所束縳則為¶浮言之所動揺不為時政
之所諱惡則為宦㳺於其處而不¶得志者之所中傷有
是四患雖賢者亦忍事茍嵗月耳而况¶其餘人乎且夫
人情誰不喜遷而惡滯誰不好伸而耻屈誰¶不趨利而
避害今也立朝自郎察不一二年可至卿監¶(闕九字/)
　　　　　又不一二年鮮不得為從官若夫帥漕則¶
有奔走徧天下而無一日朝蹟者其間僥倖或得監職
自直¶閣積而至修撰極矣而所謂修撰者又必嘗為卿
<pb:KR4d0233_WYG_026-13a>
監而後得¶之是終身無復従官之望臣所謂喜遷而惡
滯人情之不樂¶一也今夫立朝茍有親故欲入館閣則
可以移書帥漕若總¶領而坐取之無不如意者至為帥
漕連銜剡牘奏辟一屬官¶若准備差遣之類輙不可得
若平工也則不過送部勘當訖<md:KR4d0233_SBCK_026-8a>¶於陸沉若稍有過差之
請徃徃該部詰難回復甚者至被論¶列臣所謂好伸而
耻屈人情之不樂二也今夫立朝自釐務¶職事官皆得
以親族子弟牒國子監補觧試及監司帥臣茍非¶在川
<pb:KR4d0233_WYG_026-13b>
廣二千里外即子弟無收試之所毎遇大比無所附着¶
稍知謹畏者大率無故而殿一舉不然則為謬巧遷就
以避¶貢舉條制斯可矣臣所謂趨利而避害人情之不
樂三也如¶前四患則是事權太輕雖賢者猶不樂為之
如後三説則是¶恩數太薄人人不樂也夫可與救斯民
者必帥也漕也總領¶也而人不樂為之至此奈何憚改
乎臣竊以為今日之勢莫¶若稍稍重外重外之術必使
帥漕總領皆可馴致於從官可¶以馴致於従官而後可
<pb:KR4d0233_WYG_026-14a>
久任可久任而後可責事功如此則¶帥漕總領始曉然
知朝廷委寄不輕矣則夫前四患者次第¶自去而有為
陛下出力救斯民者矣<md:KR4d0233_SBCK_026-8b>¶　　　乞放身丁錢劄子¶
　真宗實録大中祥符四年秋七月壬申朔詔曰朕臨
　御萬¶邦勵精庶政一夫不獲尚切於憂勞九賦用均
　唯思於寛¶簡惜其物力以厚民生眷惟浙江之區介
　彼東南之域而¶自祖宗恢復聲教誕敷去率斂以居
<pb:KR4d0233_WYG_026-14b>
　多俾樂康之斯洽洪¶惟利澤已浹編甿然計口算緡
　尚存於偽制治財吝納仍¶限於嵗輸特俾蠲除式申
　曠蕩其兩浙福建荆湖南北路¶身丁錢並特除放如
　有元以錢折征物色亦與除放(自如有以¶下十三字/據福州法冊添入)
　凡嵗免緡錢四十五萬四百六貫¶
身丁錢不知所始臣伏讀御札則知其為東南偽制也
本¶朝六路次第歸化所以加惠之者甚厚徃者婦人有
之至淳¶化三年免(見十月四/日瓊州勅)寺院行者有之至咸平五
<pb:KR4d0233_WYG_026-15a>
年免(見七月四日兩/¶浙福建路勅)攝官有之至至道二年免(見正月/十五日)
(廣南/勅)鹽亭户有之<md:KR4d0233_SBCK_026-9a>¶至太平興國元年免(見九月福/州路勅)賃舎
寄住者有之至咸平六¶年免(見四月二/日廣州勅)死丁自咸平二
年始與除放(八月二十日杭越明睦台温/處¶衢婺秀蘇湖十二州勅)逃丁自咸平
四年始與檢閣(見七月十一日/荆湖南北路勅)又¶偽命日如福州毎丁
三百二十五自太平興國五年定納錢¶一百(七月髙象/先奏請)
福州長溪有温台等州投過一千七百餘户¶二千餘丁
每丁亦三百二十五自景徳二年定依温台州見¶納錢
<pb:KR4d0233_WYG_026-15b>
二百五十(四月二十日/劉炤奏請)蘇州每丁納米自淳化五年定¶
納錢二百(見八月十七/日蘇州勅)睦州毎丁六百九十五處州毎
丁五¶百九十四自咸平三年許将絹折納(五月二十三/日兩浙路勅)
抑見偽制¶各出一時頗亦不等前後勅命大抵多者使
寡難者使易不¶宜有者使無而諸國苛斂漸趨於平至
是廼一切蠲去與民¶更始天聖間侍御史章頻言先帝
除放偽命身丁東南之區¶聖徳所被十六年矣放過錢
七百餘萬貫而軍國之須不聞<md:KR4d0233_SBCK_026-9b>¶申匱乏可謂至論然臣
<pb:KR4d0233_WYG_026-16a>
又按實録明道元年三月兩浙轉運¶司言大中祥符五
年已放諸路身丁錢而婺秀州尚輸如故¶廼蠲除之蔡
襄亦嘗言偽命日諸州各有丁錢唯漳泉州興¶化三郡
折作米七斗五升真宗皇帝哀矜困窮蠲放兩浙¶福建
身丁錢其時漳泉興化是亦丁錢折變作米無人論¶奏
因依遂至先朝大惠不及三郡以此見祥符放丁溥及
六¶路其間猶有至今輸納者皆府縣占吝奉行不䖍之
故推而¶廣之宜在今日恭惟陛下仁聖在上軫憂民瘼
<pb:KR4d0233_WYG_026-16b>
欲省賦甚¶矣間者斷自淵衷量减折帛之估有司以闕
經費為言其¶議遂寝以臣愚見折帛固宜减不如身丁
切於窮民且其為¶錢視祖宗折帛之估纔十之一而其
為丁視納折帛之家¶殆累數萬緡陛下尋祥符之詔
斷而行之幸甚¶
　
　
　止齋集巻二十六¶
<md:KR4d0233_SBCK_027-1a>¶
<pb:KR4d0233_WYG_027-1a>
欽定四庫全書
　止齋集巻二十七¶　　　　宋　陳傅良　撰
